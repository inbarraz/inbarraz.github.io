<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>סובב עולם - פרייזר זה לא רק פסיכולוג | Mostly Armless</title>
<meta name="generator" content="Jekyll v4.1.1" />
<meta property="og:title" content="סובב עולם - פרייזר זה לא רק פסיכולוג" />
<meta property="og:locale" content="en_US" />
<meta name="description" content="זה גם אי. נכון, לא מאייתים את זה באנגלית באותה הצורה, אבל הבלוג הזה הוא לא באנגלית…" />
<meta property="og:description" content="זה גם אי. נכון, לא מאייתים את זה באנגלית באותה הצורה, אבל הבלוג הזה הוא לא באנגלית…" />
<link rel="canonical" href="http://localhost:4000/travel/worldtrip/2009/01/02/%D7%A4%D7%A8%D7%99%D7%99%D7%96%D7%A8.html" />
<meta property="og:url" content="http://localhost:4000/travel/worldtrip/2009/01/02/%D7%A4%D7%A8%D7%99%D7%99%D7%96%D7%A8.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2009-01-02T03:53:10+02:00" />
<script type="application/ld+json">
{"headline":"סובב עולם - פרייזר זה לא רק פסיכולוג","dateModified":"2009-01-02T03:53:10+02:00","datePublished":"2009-01-02T03:53:10+02:00","mainEntityOfPage":{"@type":"WebPage","@id":"http://localhost:4000/travel/worldtrip/2009/01/02/%D7%A4%D7%A8%D7%99%D7%99%D7%96%D7%A8.html"},"description":"זה גם אי. נכון, לא מאייתים את זה באנגלית באותה הצורה, אבל הבלוג הזה הוא לא באנגלית…","@type":"BlogPosting","url":"http://localhost:4000/travel/worldtrip/2009/01/02/%D7%A4%D7%A8%D7%99%D7%99%D7%96%D7%A8.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">סובב עולם - פרייזר זה לא רק פסיכולוג</h1>
    <p class="post-meta">
      <time class="dt-published" datetime="2009-01-02T03:53:10+02:00" itemprop="datePublished">Jan 2, 2009
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#worldtrip">worldtrip</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p>זה גם אי. נכון, לא מאייתים את זה באנגלית באותה הצורה, אבל הבלוג הזה הוא לא באנגלית…</p>

<p>13/11. אחרי הצ’ק-אין, רוזי (האנגליה שפגשתי על האוטובוס מ-Airley Beach) ואני  הלכנו לטיול קטן על החוף, ואח”כ לארוחת צהריים. אחרי שחזרנו לאכסניה, עליתי על ההסעה לתחנת האוטובוסים. נגמרו לי ה-DVD לצריבה, וזכרתי שליד התחנה היו כמה חנויות פוטנציאליות. זה היה סיבוב מעניין במין איזור מסחרי ואני, אם רק מרשים לי, יכול להסתובב בין חנויות לנצח. אני חושב שזו אחת מהתכונות שבאות עם השם שלי, שהוא הרי שם של בת…</p>

<p>חזרתי לאכסניה לשנ”צ ואח”כ ישבתי קצת על הבלוג ועל תמונות. בערב היתה הזמנה מאורגנת של פיצה דרך האכסניה - אכול כפי יכולתך בשמונה דולר והשתדלתי לא לבלוס את עצמי למוות. דיאטה, אתם יודעים. הדבר האחרון שנשאר לי לעשות לפני השינה היה לארוז את תיק לטיול ולהכין את השאר לאכסון.</p>

<p>14/11. המיניבוס אסף אותנו בבוקר ולקח אותנו אל המרינה, משם יוצאת המעבורת אל Fraser Island. כשהגענו, המדריכה, קירסטי, חילקה לכולם מדבקות לבנות והכריזה על תחרות תג השם הכי יפה/מושקע/מקורי, כשהפרס למנצח הוא בירה. מוטיבציה טובה מזו היא לא יכלה למצוא, ואני נתתי בציור והוצאתי תג מרשים ומקורי. לדעתי אני הייתי צריך לזכות, אבל בסוף כולם קיבלו בירה אז אי אפשר לדעת.</p>

<p>עלינו על הטיולית-ארבע-על-ארבע, רכב חייתי שאפילו צבא בינוני היה מתגאה בו, ויצאנו אל האי. האי הוא כולו מחול. קצת קשה לתפוש את הרעיון הזה - אי שלם, בגודל של למעלה ממאה קילומטר, וכולו מחול (לא דובים ולא סולר, מקסימום חולר) ועוד באמצע הים. אז לא משנה כרגע איך ולמה זה קרה, אבל הייתי, ראיתי, בדקתי. זה אכן אי מחול, מה שאומר שאפשר להתנייד בו רק ברכבי 4x4.</p>

<p>התחלנו את היום עם שני מסלולי הליכה ביערות, וארוחת צהריים ביניהם. את ארוחת הצהריים עשינו במקום שנקרא Central Station, ושם פגשנו מטיילים אחרים באי (כאלה ששכרו רכב ונוהגים בעצמם), ביניהם שתי השוויצריות מהחדר שלי ב-Airlie Beach. במסלולי ההליכה לא היה שום דבר מעניין במיוחד, למעט דבר אחד: בגלל שכל האי עשוי מחול ואין בו סלעים בכלל, אז כל הנחלים שקטים לחלוטין, כי המים זורמים בחלקות ואין שום פכפוך. התחנה הבאה, לעומת זאת, כבר הוציאה מאיתנו “וואו” - Lake McKenzie. אגם יפהפה עם חוף חולי. ישר נכנסנו למים והתחלנו לשחק פריזבי במים, כי היה היום חם. ופתאום שמתי לב להבדל: כל הפעמים האחרונות שבהן הייתי במים היו בים, במים מלוחים. להיות פתאום במים מתוקים היה כל כך-כיף, שזה הוסיף אפילו עוד קצת על ה-“וואו” של מקודם. תוך כדי שאנחנו נהנים לנו מהחוף והמים, הגיע לו דינגו קטן לביקור. הדינגו הם מין סוג של כלבי בר, ובגלל הבידוד של האי מהיבשת, הדינגו כאן לא התערבבו עם מינים אחרים של כלבים. הם נראים בעצמם כמו כלבים רזים, לא גדולים במיוחד, אבל צריך לזכור שהם חיות בר ועלולים לתקוף. אז כולם שמרו מרחק, אבל ניסו לצלם… ממש לפני שהלכנו ראיתי פתאום את Sabine, גרמניה שהיכרתי ב-YHA Bondi Beach. זה מדהים איך ממשיכים לפגוש אנשים במהלך הטיול…</p>

<p>אחרי הצהריים חזרנו אל ה-Lodge - ככה נקראה האכסניה שאנחנו ישנים בה (שני לילות). יש איזור תחתי, שהוא ממש ברמה של מלון 5 כוכבים, ויש איזור שהמילה הכי טובה שמצאתי לו היא “פושטי”, והוא מיועד ל-Backpackers, ונמצא במעלה גבעה תלולה… אז למרות שהיה ג’קוזי חינם באיזור המפואר, אף אחד לא רצה לעלות בחזרה את הגבעה, שמאד הזכירה את “אסון טבע”, למי שמכיר, ולהגיע בזמן לארוחת הערב. זה היה משאיר 10 דקות בג’קוזי, ואף אחד לא היה כזה משקיען.</p>

<p>אז מה עשינו במקום? אה, ברור. שתינו.</p>

<p>התחלנו עם כמה בירות, ואז עברנו לארוחת הערב, שהיתה לא רעה בכלל. אבל, הארוחה נערכה בבאר, ויותר מוטיבציה מזה פשוט לא אפשרית. מרקוס, אמריקאי מניו יורק, לימד אותנו משחק שתייה חדש, שיאפיין את היומיים הקרובים: Flip Cup. איך משחקים? עומדים בשתי שורות, משני הצדדים של שולחן. באמצע יש קנקן (Jug, בעגה המקומית) בירה, ולכל אחד יש כוס פלסטיק. הדגש הוא על פלסטיק. כולם מוזגים שניים-שלושה סנטימטרים של בירה לכוס ומתחילים:</p>

<p>הראשונים בכל שורה עושים “לחיים” ושותים. עכשיו הם מניחים את הכוס הריקה על קצה השולחן, כשהיא בולטת לכיוונם, ומקפיצים אותה עם האצבע, כמו שהיינו עושים פעם, לפני עשרים שנה, עם מטבעות. המטרה היא שהכוס תנחת הפוך - עם הפתח כלפי מטה. אם מישהו מצליח, זה שלידו מתחיל. השורה הראשונה שבה כולם הצליחו להפוך את הכוס היא המנצחת. לא תאמינו כמה זמן אפשר לשחק את זה.</p>

<p>15/1. הכמות החריגה של האלכוהול ששתיתי אתמול בערב התפוצצה לי בפנים כבר בבוקר, ואני לא מדבר על האנג-אובר. לא מצאתי את המצלמה שלי, הקטנה, זו שאני לוקח לכל מקום וצילמתי איתה גם בבאר אתמול. עשיתי סיבוב בכל המקומות שהייתי בהם (או לפחות אלו שזכרתי שהייתי בהם) ולא מצאתי אותה. אז כמו שכבר למדתי לעשות, נפרדתי ממנה יפה והתחלתי לחשוב על המצלמה הבאה. הלכתי לאכול ארוחת בוקר וביקשתי מכולם שאם הם רואים מצלמה על הרצפה או משהו, אז שידעו שהיא שלי. אפילו ביקשתי מהטבח לבדוק אם מישהו מצא, אך לשווא. רק כשחזרתי לחדר והתחלתי להכין את התיק, גיליתי שהמצלמה נמצאת במקום היחיד שבו לא העליתי על דעתי לבדוק: במקום בו היא אמורה להיות. מסתבר שאיכשהו, שיכור ככל שאהיה, אני תמיד זוכר להוציא את המצלמה מהכיס ולהחזיר אותה לנרתיק שלה :-)</p>

<p>יצאנו שוב לאי, והתחלנו בנקודת תצפית על אזור חולי ענק באמצע האי. זה קצת מצחיק לראות משהו שבכל מקום אחר היה נקרא “אי של חול בלב הצמחייה”, רק שהאי של החול נמצא על אי של חול בעצמו… משם ירדנו אל החוף, שהוא בעצם האוטוסטרדה המזרחית של האי. נסענו צפונה, והתחנה הבאה היתה Eli Creek, אולי המקום הכי מפורסם ב-Fraser Island וזה שמופיע בכל הפרוספקטים. היינו שם שעה ואז המשכנו אל Champagne Pools, שנקראות ככה כי גלים שמתנפצים על הסלעים ממלאים אותן בקצף… המצלמה הגדולה שלי שוב התחילה לעשות בעיות - היא מזדקנת :-) אז איבדתי כמה תמונות ממש טובות שצילמתי, אבל לא נורא.</p>

<p>בדרך חזרה עברנו ב-Indian Head, אבל היה יום חם ולא התחשק לי לעלות על הסלע המסכן הזה, אז נשארתי באוטובוס. התחנה הבאה היתה ה-Pinnacles, שהיתה יכולה להיות מאד מעניינת בבוקר, אבל בערב השמש נמצאת ממש בתוך העיניים וכל היופי של מגוון אדיר של גווני חול הולך לאיבוד. אבל הדבר הבא שקרה היה מפתיע: קירסטי, המדריכה, שאלה מי רוצה לצאת לטיסה של 15 דקות מעל האי, ואחרי שאנשים ענו, פתאום הופיע לו מטוס קטן באופק ונחת על החוף, על אותה אוטוסטרדה… כמה אנשים עלו על המטוס, ואנחנו המשכנו ליעד הבא - המטוס ינחית אותם שם ויקח את הקבוצה הבאה. זה היה די מגניב :-)</p>

<p>התחנה הבאה היתה שלד הספינה Moheno, שעלתה על שרטון ומאז מחלידה לה באיטיות על החוף. היה משהו מאד מלכותי בספינה הזו, אולי כי אחרי הצלילה שלי ב-Yongala פיתחתי כבוד מיוחד לשלדי ספינות, ואולי זה סתם היה האפקט של שמש באחרית היום על החלודה, אבל בעיני זה היה רגע מיוחד עם תמונות מדהימות. בינתיים המטוס לקח את הקבוצה הבאה ואנחנו המשכנו דרומה. אספנו את הקבוצה השניה לפני שנכנסנו חזרה לתוך האי, וחזרנו אל ה-Lodge.</p>

<p>היום כבר הלכנו לג’קוזי. הוא היה בחלק המפואר של המלון, אז כל החוויה הזו קיבלה אפקט נחמד. לא היו לנו מספיק מגבות, אבל מכיוון שהג’קוזי היה צמוד לבריכה של המלון, תמיד יש מישהו שחזר לחדר והשאיר את המגבת של המלון על הכסא, ומי כמוני יודע? מרוב שנהנינו בג’קוזי, פספסנו את ההסעה אל החדרים שלנו, וכבר התחלנו להתכונן נפשית לטיפוס על הגבעה, אבל בדיוק כשיצאנו לחניה הגיע בחזרה האוטובוס מהסיבוב שלו, ואני הלכתי לדבר עם הנהג, מכרתי לו איזה סיפור על איך שהתבלבלנו בזמנים או משהו כזה והוא הסכים לקחת אותנו בכל זאת :-)</p>

<p>ארוחת הערב היתה גם פרידה, כי החבר’ה שנרשמו לטיול של יומיים עולים על המעבורת האחרונה, בתשע או משהו כזה. היה קצת עצוב אחרי שכולם הלכו, כי פתאום המקום היה נראה חצי ריק, אבל לא חוגגים שכמונו יתבאסו. גייסנו אנשים מקבוצות אחרות ל-Flip Cup, ואחרי שגמרנו לשתות הלכנו לרקוד קצת. היה ערב מצויין.</p>

<p>16/11. יצאנו בבוקר, עם אוטובוס חצי ריק. שוב קצת עצוב, כי היינו קבוצה ממש מגובשת. בדרך אל הנקודה הראשונה, קירסטי עצרה פתאום את האוטובוס (סליחה, טילטולית) והראתה לנו משהו מדהים: בצד הדרך עמד עץ, שאחד הענפים שלו נראה כמו ראש של דרקון… אחרי שעוד רכב הגיע והבנו שאנחנו חוסמים את הדרך, המשכנו.</p>

<p>הנקודה הראשונה היתה אגם מדהים בשם Lake Wabby. התחלנו בתצפית אליו מנקודה גבוהה יותר, ואז ירדנו אליו דרך היער. האגם היה מוקף בעצים מצד אחד ודיונות מוזהבות מצד שני, והמים היו קרים, נעימים ומתוקים… היינו שם כמעט שעה לפני שהלכנו ברגל קילומטר וחצי, דרך הדיונות, אל החוף, שם חיכתה לנו קירסטי. נסענו לאחד מה-Resorts האחרים באי, לארוחת צהריים, והמשכנו למקום הבא, עוד אגם שאני לא זוכר איך קוראים לו, ושם קרה לי קטע מצחיק. האוטובוס חנה במרחק 5 דקות הליכה מהמים. היינו באגם, נהנינו מאד, ואני התעכבתי טיפה אחרי כולם, לא זוכר אפילו למה. הלכתי חזרה, ופתאום הגעתי לחניה אבל האוטובוס לא היה שם. בזמן הנסיעה אל האגם ישנתי, אז לא זכרתי בדיוק איך נראתה החנייה. לא חשבתי שהם נסעו בלעדי, אז היה די ברור שאני בחנייה הלא נכונה. שאלתי את אחד הנהגים שהיו שם אם יש עוד חניה איפשהו, והוא אמר לי “בטח, שם!” והצביע לכיוון שלא היה נראה לי הגיוני, אבל היי, זה אני פה שהלך לאיבוד, לא הוא, אז לא כדאי לי להיפער עליו עכשיו. אז הלכתי כמה דקות, וכמובן שהגעתי לעוד חנייה אבל גם שם האוטובוס לא היה. אז חזרתי לחנייה הראשונה, ושאלתי שוב, הפעם נהג אחר. “מי המדריך שלך?”, הוא שאל אותי. “קירסטי,” עניתי. “Mate,” הוא אמר, “אתה בכלל לא בכיוון!” והסביר לי איך להגיע… כשהגעתי לאוטובוס, באיחור של חצי שעה בערך, קירסטי כבר כמעט שלחה אנשים לחפש אותי :-) משעשע…</p>

<p>אחרי האגם הזה נגמר היום השלישי והאחרון, וחזרנו אל ה-Resort. היתה שעה, בערך, עד המעבורת, ורוב הקבוצה הלכה לבריכה. אני בחרתי לשבת במזח ולחכות למעבורת. כשהגענו בחזרה ל-Hervey Bay, ישבנו כמה חברה לארוחת ערב במסעדה במרינה, ואח”כ נפרדו דרכינו ואני חזרתי לאכסנייה. האוטובוס שלי הוא מחר בבוקר, ל-Maroochydor, ומשם יבואו לקחת אותי אל Mooloolaba, שם נמצא מועדון הצלילה שלוקח אנשים אל הספינה השקועה HMAS Brisbane. יהיה מגניב.</p>

<p>בערב עוד קיבלתי SMS מלוטה, הדנית, שאמרה שהיא מגיעה לאיזור של Mooloolaba. מי יודע, אולי ניפגש שוב…</p>

<p>לקח לי הרבה זמן להוציא את העדכון הזה, ועם הקוראים הסליחה.</p>

<p>ענבר</p>

  </div><a class="u-url" href="/travel/worldtrip/2009/01/02/%D7%A4%D7%A8%D7%99%D7%99%D7%96%D7%A8.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
