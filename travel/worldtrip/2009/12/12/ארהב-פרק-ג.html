<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>סובב עולם - אנתולוגיית ארה”ב / פרק ג’: מסע לאורכו של החוף המערבי | Mostly Armless</title>
<meta name="generator" content="Jekyll v4.1.1" />
<meta property="og:title" content="סובב עולם - אנתולוגיית ארה”ב / פרק ג’: מסע לאורכו של החוף המערבי" />
<meta property="og:locale" content="en_US" />
<meta name="description" content="חלק ראשון, ובו יסופר על חויית הנטורליזם הראשונה שלי." />
<meta property="og:description" content="חלק ראשון, ובו יסופר על חויית הנטורליזם הראשונה שלי." />
<link rel="canonical" href="http://localhost:4000/travel/worldtrip/2009/12/12/%D7%90%D7%A8%D7%94%D7%91-%D7%A4%D7%A8%D7%A7-%D7%92.html" />
<meta property="og:url" content="http://localhost:4000/travel/worldtrip/2009/12/12/%D7%90%D7%A8%D7%94%D7%91-%D7%A4%D7%A8%D7%A7-%D7%92.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2009-12-12T14:13:37+02:00" />
<script type="application/ld+json">
{"headline":"סובב עולם - אנתולוגיית ארה”ב / פרק ג’: מסע לאורכו של החוף המערבי","dateModified":"2009-12-12T14:13:37+02:00","datePublished":"2009-12-12T14:13:37+02:00","mainEntityOfPage":{"@type":"WebPage","@id":"http://localhost:4000/travel/worldtrip/2009/12/12/%D7%90%D7%A8%D7%94%D7%91-%D7%A4%D7%A8%D7%A7-%D7%92.html"},"description":"חלק ראשון, ובו יסופר על חויית הנטורליזם הראשונה שלי.","@type":"BlogPosting","url":"http://localhost:4000/travel/worldtrip/2009/12/12/%D7%90%D7%A8%D7%94%D7%91-%D7%A4%D7%A8%D7%A7-%D7%92.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">סובב עולם - אנתולוגיית ארה&quot;ב / פרק ג&#39;: מסע לאורכו של החוף המערבי</h1>
    <p class="post-meta">
      <time class="dt-published" datetime="2009-12-12T14:13:37+02:00" itemprop="datePublished">Dec 12, 2009
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#worldtrip">worldtrip</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p><ins>חלק ראשון, ובו יסופר על חויית הנטורליזם הראשונה שלי.</ins></p>

<p>16/3. אחרי שיצאתי מסאן-פרנסיסקו, דרך הגולדן גייט ברידג’, כמובן, המשכתי צפונה על ה-101, אבל במקום להמשיך איתו עד קו החוף, אי שם בצפון, חתכתי לכביש מס’ 37, קצת לפני Novato, ופניתי מזרחה לכיוון Vallejo, בצד השני של San Pablo Bay. כשהגעתי ל-Vallejo, פניתי צפונה ל-29, לכיוון Napa, הלא היא בירת היין (וחלקי החילוף, למי שזוכר…) של העמק. המסלול היה מתוכנן כך שיביא אותי אל כפר הנופש בו קבעתי לי מסז’ להערב, במקום שלא הכרתי ומעולם לא הייתי בו, אבל איכשהו הכל היה מוכר לי באופן מוזר. הכביש, הנופים, השלטים מסביב. רק כשנכנסתי לנאפה הבנתי שזה בדיוק אותו המסלול שעשיתי ב-2004, עם בארית ודניאל. היום הם גרים בבוסטון, ובליל הסדר אני אהיה שם, אבל אז הם גרו בסאן-פרנסיסקו וכשבאתי לבקר יצאנו ליום טיול ביקבים בנאפה. הפעם לא עצרתי לטעימות, כי הייתי צריך להגיע בזמן (שלא לדבר על זה שהפעם אני זה שנהג…).</p>

<p>כפר הנופש בו הזמנתי את המסז’, Harbin, היה בהרים, במקום מבודד בצפון העמק, ומצאתי אותו דרך המלצה באתר האינטרנט של “למטייל”. זה היה מקום בסגנון חמת-גדר, עם מעיינות חמים מכמה סוגים וכל מיני טיפולי בריאות. אבל היה בו משהו מיוחד, שלא תמצאו בשום מקום אחר שאתם מכירים (ולבטח לא בארצנו הקטנה): Clothes optional, Swimsuits optional. כן, זה מה שאתם חושבים. כשהזמנתי את המסז’ בטלפון אמרו לי את זה, ולא היה לי אכפת כי אמרתי לעצמי שלי יש את בגד הים שלי, וכל אחד יכול לעשות מה שהוא רוצה (התכוונתי לכתוב “מה שבזין שלו”, אבל אז הבנתי שבקונטקסט הזה זה היה יוצא טיפה בוטה מדי…).</p>

<p>אז הגעתי לכפר כשעה וחצי לפני המסאז’, כי רציתי להספיק להיות קצת בבריכות החמות לפני המסז’. הגעתי למשרד, דיווחתי נוכחות ואז שאלתי מתי להתייצב, איפה הבריכות ואיפה חדרי ההלבשה. הסבירו לי הכל, נתנו לי חלוק ומגבת ואז יצאתי לעשות סיבוב במקום.</p>

<p>כולם היו ערומים. בחיי, אולי שניים לא. וזה מעניין, כי סחתיין על הנטורליזם, אבל הטמפרטורה בחוץ היתה 10 מעלות צלזיוס… למי שתוהה, רוב האנשים שם לא היו יפים. הם היו סתם אנשים, כאלה שאתם יכולים לראות ברחוב ולא לתת בהם מבט שני.</p>

<p>אחרי שעשיתי סיבוב, הלכתי לחדרי ההלבשה. אז זהו, שלא היו <strong>חדרי הלבשה</strong> (ברבים), אלא <strong>חדר הלבשה</strong>. ז”א שעד הרגע האחרון מנסים לדחוף לך את את הקונספט, ואתה מוצא עצמך מתמודד עם הרעיון פנים אל פנים, ללא יכולת לברוח. ואז אתה מקבל החלטה.</p>

<p>וכמובן שהשיקול שהכריע בעד היה קשור באופן מוחלט לעובדה שאני ישראלי. מישהו רוצה לנחש מה הוא היה?</p>

<p>ניחשתם נכון: “אין פה אף אחד שמכיר אותי, אז מה כבר יכול להיות?”</p>

<p>וככה מצאתי את עצמי זורק את כל הדברים שלי בתא אחסון, מתפשט ליד עוד 4 אנשים, שם את החלוק ויוצא החוצה, רועד מקור (ואולי גם קצת מפחד… אין לדעת.) הלכתי אל הבריכה הקרובה, ונכנסתי. לאט ובזהירות, לא רק כי ברגע הראשון הדבר שהכי מטריד אותך זה לא להתחכך בטעות במישהו אחר כשאתה ערום (ואני אפילו לא יודע מה יותר מפחיד, להתחכך בגבר או באישה…) אלא כי הכניסה למים בטמפרטורה של 35 מעלות כשאתה מגיע מ-10 היא לא קלה, בעיקר כשחלקים מסויימים ממך נוגעים לראשונה במים.</p>

<p>אחרי דקה וחצי מתרגלים לטמפרטורה, ואז מתחיל האתגר הגדול: מה עושים ועל מה חושבים כשאתה נמצא ערום בבריכה, עם עוד 20 אנשים? אז אם אי פעם חשבתם שלהיות במעלית עם זר זה רגע מוזר (awkward), שבו לא בדיוק יודעים מה להגיד, נסו לדמיין את אותה סיטואציה, רק כששניכם ערומים. ואז מתחילות כל מיני מחשבות לרוץ בראש. “על מה כולם חושבים?”, “איפה הכוסיות ולמה כולן כונפות זקנות?” ומייד אחרי זה “אולי כוסיות ערומות זה לא רעיון הכי טוב, כשגם אני ערום פה…”.</p>

<p>אבל אז פתאום התחלתי לשים לב לעובדה שהמים לא הכי נקיים. וזה עוד בלשון המעטה. ועוד דבר: נזכרתי שקראתי באינטרנט שלפעמים זוגות שנכנסים לבריכה ביחד לא עומדים בפיתוי, ופתאום, כמו סטירה לפנים, הבנתי מה זה כל הדברים שצפים במים. אייייכס.</p>

<p>אחרי כמה דקות יצאתי, והלכתי לשתי הבריכות הנוספות: אחת של מי מעיין קרים ואחת של מים באמת חמים, באיזור 50 מעלות או קצת פחות. ואז, אחרי כמה דקות, כשהמח נרגע מהסיטואציה החדשה הזו, אתה מגלה שכל העניין הזה בעצם לא כל-כך נורא. אתה מתחיל לדבר עם האנשים שלידך, עובר חופשי בין הבריכות בלי לטרוח להתכסות בדרך, נהנה מהטפטוף הקר כשאתה במים החמים ואפילו קופץ להתקלח מדי פעם במקלחת ליד הבריכה, זו שתמיד מבקשים ממך להישטף בה לפני הכניסה למים, רק כדי לגלות שבדקה וחצי שהתענגת על מקלחת של מים חמים באויר הפתוח של ה-10 מעלות, עברו במקלחת שלידך שני אנשים שונים, גבר ואישה, ואף אחד מהם לא לבש כלום וגם לא התרגש מזה שגם אתה לא…</p>

<p>אחרי חמישים דקות של מעבר בין הבריכות, שממש הרגיע אותי, הגיע הזמן למסז’. המעסה היתה יוצאת מהכלל, והכאב בגב ובצוואר שלי, שהתחיל כשהייתי בפיג’י, ממש נחלש, גם אם לא נעלם לגמרי. ואחרי, התקלחתי כמו שצריך, שילמתי על כל התענוג (75 דולר, למי שתוהה, שזה אולי הרבה בשביל 50 דקות של מסז’, אבל מעט מאד עבור החוויה הכוללת…) ויצאתי הלאה לדרכי.</p>

<p>לא היו לי עוד אטרקציות מתוכננות להיום, ומרגע שיורד החושך, זה רק עניין של להספיק כמה שיותר קילומטרז’ עד סוף היום. רק כדי לסבר את האוזן, בין סאן-פרנסיסקו לסיאטל, בנתיב הספציפי שלי, יש למעלה מאלף קילומטר, שאני צריך להספיק בשלושה ימים, יחד עם כל העצירות. לא בלתי אפשרי, אפילו לא קשה, אבל אין סיבה לחסוך בנהיגה, וכשכבר לא רואים כלום, זה לא באמת משנה.</p>

<p>וככה המשכתי לי כמה שעות, עד שעצרתי לי באיזה מוטל ללילה.</p>

<p><ins>חלק שני, ובו יסופר על כביש 1 והדו”ח ששינה את חיי.</ins></p>

<p>17/3. אחרי ארוחת הבוקר הצנועה שקיבלתי במוטל, יצאתי מערבה, לכיוון החוף. הייתי באמצע ההרים, אז לקח קצת זמן להגיע, אבל בסוף הגעתי לכביש 1 ב-Fort Bragg (לא הבסיס הצבאי. הוא נמצא בצפון קרוליינה) ופניתי צפונה. נסעתי צפונה על הנופים המדהימים של כביש 101, שבקטע הזה הוא גם ה-1, הלא הוא כביש החוף של קליפורניה. האטרקציה הראשונה של היום היתה ה-Drive Thru Tree. עץ ענק, ברוחב של איזה 5 או 6 מטרים, שהאמריקאים הטיפשים האלו פשוט לא יכלו להניח לו לחיות. הם היו חייבים לחצוב את כל החלק התחתון שלו, לפתוח מעבר בגודל של אוטו ממוצע, ואז נשאר להם רק לפרסם את זה בכמה מקומות ולהתחיל לקחת על זה כסף. רק בגלל שהרעיון הזה היה כזה מטומטם, הכרחתי אותם לתת לי את הנחת הנכים, למרות שאין עלי שום תעודה שמוכיחה שאני נכה (ובארה”ב, אתה יכול להיות רק ראש בלי גוף. אם אין לך מסמך לגיטימי, זה לא מעניין אף אחד.)</p>

<p>הנחמה היחידה בהגעה למקום הזה היתה שהוא צמוד לנקודה שבה כביש 1 מסתיים (או מתחיל, תלוי איך מסתכלים על זה…). נקודה סנטימטלית, שזכתה בתמונה.</p>

<p>המשכתי צפונה, על קו החוף, כשאני נהנה מנוף מדהים ומוזיקה מצויינת. באמצע הדרך קלטתי פתאום ניידת משטרה בצד ודפקתי ברקס עצבני, אבל כשהגעתי אליה ראיתי שזו בכלל לא ניידת. ירדתי מהאוטו כדי לבדוק את העניין מקרוב, וראיתי שמישהו, שממש התלהב מהסרט “האחים בלוז”, לקח שתי בובות, הושיב אותן ברכב שנראה מרחוק כמו ניידת והניח אותה ליד הכביש…</p>

<p>ואז, 15 קילומטר לפני שאני יוצא מקליפורניה ונכנס לאורגון, זה קרה.</p>

<p>נסעתי לי על הכביש, במהירות של 70 מייל לשעה (112 קמ”ש) באזור של 50 (80), מאחורי רכב אחר. פתאום מגיעה ניידת בנתיב ממול, ומייד כשהיא עוברת אותי, אני קולט אותה במראה, מדליקה אורות ומבצעת פרסה עצבנית. היה די ברור שהוא מסתובב בשבילי, אז לא ביזיתי את עצמי יותר מדי, ומייד עצרתי בצד, בלי לחכות אפילו שהוא יסמן לי. השוטר היה קצת מופתע, אולי כי בד”כ לא משתפים איתו פעולה ככה. ניסיתי לשחק על כרטיס התייר, אבל הוא לא התרשם ורשם לי דו”ח. מה שכן, הוא קצת ריחם עלי ורשם לי מהירות טיפה יותר נמוכה, כדי שהדו”ח יהיה בקטגוריה נמוכה יותר. והקטע המעצבן: הוא אפילו לא ידע להגיד כמה זה יעלה לי. אני צריך לחכות שבועיים ולהתקשר לבית-משפט מקומי בקליפורניה…</p>

<p>ואז, זה פתאום היכה בי.</p>

<p>אחרי 5 חודשים באוסטרליה, חודשיים בניו-זילנד ועוד 5 שבועות באיים הפסיפיים, הבנתי שבעצם אני לא נוסע מהר כי אני צריך, אלא סתם כי הייתי רגיל… והעובדה שהייתי 8 וחצי חודשים באיזור הרגוע ביותר בעולם עשתה את שלה. פתאום הבנתי שזה סתם. שאני נוסע מהר כי אני מלחיץ את עצמי, ולא בגלל אף אחד אחר. והבנתי שיש לי די והותר זמן בטיול הזה, אז בעצם אין לי מה למהר.</p>

<p>ובאותו הרגע הפסקתי לנהוג במהירות גבוהה ממה שמותר. בכלל.</p>

<p>אחרי רבע שעה, עזבתי את קליפורניה ונכנסתי לאורגון. קצת התרגשות, זו מדינה שעדיין לא הייתי בה, ואני עומד לחצות אותה ביום אחד, אולי ביומיים… די מהר כבר נהיה חשוך, וחזרתי לרוטינה של לנהוג עד המוטל, וכשראיתי שלט שאומר שיש עוד 23 מייל עד Coos Bay, מייד ידעתי איפה אני ישן הלילה :-)</p>

<p><ins>חלק שלישי, ובו אני מגלה שאת הדבר הכי מעניין בנסיעה הזו גיליתי ממש במקרה.</ins></p>

<p>18/3. קמתי לי בבוקר ב-Coos Bay, עדיין מבסוט מהבחירה שלי… בדרך החוצה מהעיר עצרתי לכמה צילומים ולארוחת בוקר. בזמן שחיכיתי לאוכל, נזכרתי בביל ברייסון, סופר שקראתי כמה ספרים שלו במהלך הטיול, שאמר שאחת החוויות שהכי מסבות לו עונג זה לשבת בבית קפה במקום שהוא מטייל בו, להזמין קפה ולקרוא את העיתון המקומי. אז ניסיתי את זה גם אני, וגיליתי שהוא ממש צדק. זה מרתק לראות מה מעסיק אנשים בצד השני של העולם, באיזו עיירה נידחת על החוף. את הקפה, אגב, הגישו לי עם שני קשים, מה שרק מחזק את הרושם התרבותי שקיבלתי פה :-)</p>

<p>קצת צפונית ל-Coos Bay, ממש אחרי North Bend, עברתי על פני גשר ענק, ומייד אחריו ראיתי איזו אנדרטה ואתר הנצחה, אז עצרתי להסתכל. הבחור שבדיוק טיפל שם באתר ראה אותי והתחיל לדבר איתי, ואז, כשהוא שמע שנפצעתי בצבא, אז פתאום היה אפשר ממש להרגיש את יראת הכבוד נכנסת לדבריו. הוא היה Veteran, בעגה המקומית, וניהלנו שיחה מאד מעניינת לכמה דקות.</p>

<p>המשכתי בנסיעה צפונה, ולאט לאט שמתי לב למכנה משותף מאד מוזר בין די הרבה שלטים שראיתי בדרך: צונאמי. אני לא יודע איזו טראומה עברה על תושבי אורגון, אבל היו המון שלטי דרכים שזעקו “זהירות, אתה נכנס לאיזור סכנת צונאמי!” או “אתה יוצא מאיזור סכנת צונאמי” (וואלה, תודה, נרגעתי!), והיה אפילו “אמנות צונאמי”. קצת מוזר, לא?</p>

<p>בכניסה ל- Florence היה גשר יפהפה, ובתוך העיר, במגרש חניה פנוי, היה בזאר של מגבות ומצעים מדהימים, שצויירו בעבודת יד. בשניהם עצרתי לצלם. זו המהות האמיתית של הטיול הזה, בעיני. לעצור בכל המקומות הקטנים האלה, שלעולם לא תהיה לי סיבה אמיתית להגיע אליהם, ולטעום לרגע מהחיים שלהם, מהנוף שלהם, מהאווירה שלהם. זו הסיבה שבגללה אני כל-כך אוהב לטייל בעולם…</p>

<p>אחר כך המשכתי עוד צפונה, בקו החוף המדהים של אורגון. החלק הזה הוא כנראה החלק שהכי חיכיתי לו בטיול בארה”ב, יותר מהוואי (עוד נגיע לשם), יותר מכל החברים שאני עומד לפגוש… תמיד יושב לי בראש קטע הפתיחה של “אני יודע מה עשית בקיץ שעבר”, שצולם ממש על קו החוף הזה, והנוף הוא עוצר נשימה…</p>

<p>ואז, בשעה 15:30, אני עוצר באחד הרמזורים על הכביש הראשי, ב-Tillamook, איזו עיירה שכוחת אל באורגון שמעולם לא שמעתי עליה, לעולם לא אשמע עליה ובאופן כללי אם היא לא היתה על הכביש הראשי גם לא הייתי יודע שהיא קיימת… ופתאום, ממש על הצומת, מונח לו סקייהוק, מטוס קרב מהמאה הקודמת (ה-20), על עמוד, יחד עם שלטים שאומרים: “מוזיאון מטוסים - ימינה!”. וואו. אני חולה על מטוסים, בתור בן של טייס גדלתי על השטויות האלו! אז מייד אני פונה ימינה, ואחרי חמש דקות אני נכנס להאנגר ענק מלא במטוסים.</p>

<p>מסתבר שפעם, בימי מלחמת העולם השנייה והמלחמה הקרה, זה היה בסיס צבאי של צפלינים ענקיים, ואחרי שהם הוצאו משימוש ואחד ההאנגרים גם נשרף, החליטו להפוך את המקום למוזיאון. המוזיאון היה מלא במטוסים מדהימים מכל התקופות, עם הסברים על כל אחד. בקיצור, אם מטוסים זה הקטע שלכם, אז הייתם נהנים שם. שרפתי שם שעה וחצי עד שסגרו, ואז המשכתי בנסיעה.</p>

<p>בשעה 18:30 הגעתי ל-Astoria, העיר הצפונית ביותר על קו החוף של אורגון, וחציתי את הגשר הענק שמפריד בין אורגון לוושינגטון - עוד מדינה שלא הייתי בה. בסוף הגשר יש צומת T, שבו הפנייה ימינה מביאה אתכם לסיאטל בדרך קצרה ומהירה יותר, ואילו הפנייה שמאלה, ל-101, ממשיכה על קו החוף. לא ממש התלבטתי. פניתי שמאלה ונכנסתי לאיזורים מדהימים של יערות ענק ובתי עץ בישובים קטנטנים. די מהר הדרך עוזבת את קו החוף, אבל משתרכת לאורכם של נהרות שנשפכים לים, ומפרצונים קטנים.</p>

<p>עצרתי ללילה ב-Raymond, אחרי שבמקום בו רציתי לישון, South Bend, לא מצאתי מקום במחיר סביר. המוטל היה נחמד, והחדר עוצב כמו צימר מבפנים, עם לייסטים מעץ על כל הקירות. אבל מה, היה קור כלבים. בחיי. זו הנקודה הצפונית ביותר שלי בטיול הזה, וקפא לי התחת עד שהרדיאטור בחדר התחיל לעשות את העבודה שלו… אכלתי לי ארוחת ערב באיזו מסעדה סינית, וחזרתי לישון. מחר אני מגיע לסיאטל.</p>

<p><ins>חלק רביעי, ובו יסופר איך עשיתי את הצעד הראשון באיבוד הרוגע שליווה אותי כל הטיול.</ins></p>

<p>19/3. טוב, אם חשבתי שאתמול בלילה היה קר, אז היום בכלל היה שמח. בררר. איזה מזל שקניתי את החולצה התרמית בסאן-פרנסיסקו…</p>

<p>זהו, נגמרו הנופים. מעכשיו, זה חזרה לאוטוסטרדות. להתראות טבע, שלום ציביליזציה. כשהגעתי ל-Centralia, עליתי על כביש מס’ 5, אחת האוטוסטרדות הגדולות והארוכות בארה”ב. עדיין הייתי רגוע, ועדיין לא נסעתי מהר (וגם אין לי כוונה כזו), אבל פתאום, בבת אחת, הכל השתנה והתחיל להיות מחניק מצד אחד ומלחיץ מצד שני. אסור לפספס מחלפים, אין מקום על הכביש, הכל מהר מהר, אין נוף, הכל בטון… בההה. Me not like…</p>

<p>באופן הולם, הנסיעה שלי תסתיים במטה של מיקרוסופט, אולי אחד המאפיינים הגדולים ביותר של העולם המערבי המודרני. רן ורן, שני חברים שהיו איתי בצבא, מכרו את הסטארט-אפ שלהם למיקרוסופט ועכשיו הם גרים עם הנשים שלהם בסיאטל, או יותר נכון ב-Kirkland, פרבר של העיר. אבל קבעתי איתם לצהריים במטה של מיקרוסופט, ולשם מועדות פני.</p>

<p>הנסיעה הזו לאורכו של כמעט כל החוף המערבי היתה משהו שרציתי לעשות כבר הרבה זמן. היה פשוט תענוג ורק חבל שלא יכולתי למשוך את זה על-פני עוד כמה ימים. אבל כמו שכבר מזמן למדתי מכל הטיולים שלי: אין דבר כזה “אני בחיים לא אחזור לפה”…</p>

<p>זהו להפעם. בפרק הבא: סיטאל.</p>

  </div><a class="u-url" href="/travel/worldtrip/2009/12/12/%D7%90%D7%A8%D7%94%D7%91-%D7%A4%D7%A8%D7%A7-%D7%92.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
