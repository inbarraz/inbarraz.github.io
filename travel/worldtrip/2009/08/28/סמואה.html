<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>סובב עולם - סמואה | Mostly Armless</title>
<meta name="generator" content="Jekyll v4.1.1" />
<meta property="og:title" content="סובב עולם - סמואה" />
<meta property="og:locale" content="en_US" />
<meta name="description" content="הטיסה שלי לסמואה המריאה מפיג’י ב-3/3 בשעה 22:00, ונחתה ב-3/3 בשעה 00:30. לא, זו לא טעות, ולא, לחברת Air Pacific אין מכונת זמן. פיג’י נמצאת מצידו המערבי של קו התאריך הבין-לאומי, באיזור זמן GMT+12, ואילו סמואה נמצאת מצידו המזרחי של קו התאריך הבין-לאומי, באיזור זמן GMT-12. ז”א היום שכבר הסתיים בפיג’י רק מתחיל בסמואה. בעלי הזיכרון שביניכם וודאי נזכרים שכך ניצח פיליאס פוג בהתערבות על הקפת העולם ב-80 יום. ההקפה לקחה לו 81 יום בפועל, אבל את היום האחרון למסע הוא חסך בכך שבהקיפו את כדור הארץ בכיוון מזרח, הוא חצה את קו התאריך הבינלאומי, חזר בזמן ולמעשה הרוויח יום." />
<meta property="og:description" content="הטיסה שלי לסמואה המריאה מפיג’י ב-3/3 בשעה 22:00, ונחתה ב-3/3 בשעה 00:30. לא, זו לא טעות, ולא, לחברת Air Pacific אין מכונת זמן. פיג’י נמצאת מצידו המערבי של קו התאריך הבין-לאומי, באיזור זמן GMT+12, ואילו סמואה נמצאת מצידו המזרחי של קו התאריך הבין-לאומי, באיזור זמן GMT-12. ז”א היום שכבר הסתיים בפיג’י רק מתחיל בסמואה. בעלי הזיכרון שביניכם וודאי נזכרים שכך ניצח פיליאס פוג בהתערבות על הקפת העולם ב-80 יום. ההקפה לקחה לו 81 יום בפועל, אבל את היום האחרון למסע הוא חסך בכך שבהקיפו את כדור הארץ בכיוון מזרח, הוא חצה את קו התאריך הבינלאומי, חזר בזמן ולמעשה הרוויח יום." />
<link rel="canonical" href="http://localhost:4000/travel/worldtrip/2009/08/28/%D7%A1%D7%9E%D7%95%D7%90%D7%94.html" />
<meta property="og:url" content="http://localhost:4000/travel/worldtrip/2009/08/28/%D7%A1%D7%9E%D7%95%D7%90%D7%94.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2009-08-28T16:48:45+03:00" />
<script type="application/ld+json">
{"headline":"סובב עולם - סמואה","dateModified":"2009-08-28T16:48:45+03:00","datePublished":"2009-08-28T16:48:45+03:00","mainEntityOfPage":{"@type":"WebPage","@id":"http://localhost:4000/travel/worldtrip/2009/08/28/%D7%A1%D7%9E%D7%95%D7%90%D7%94.html"},"description":"הטיסה שלי לסמואה המריאה מפיג’י ב-3/3 בשעה 22:00, ונחתה ב-3/3 בשעה 00:30. לא, זו לא טעות, ולא, לחברת Air Pacific אין מכונת זמן. פיג’י נמצאת מצידו המערבי של קו התאריך הבין-לאומי, באיזור זמן GMT+12, ואילו סמואה נמצאת מצידו המזרחי של קו התאריך הבין-לאומי, באיזור זמן GMT-12. ז”א היום שכבר הסתיים בפיג’י רק מתחיל בסמואה. בעלי הזיכרון שביניכם וודאי נזכרים שכך ניצח פיליאס פוג בהתערבות על הקפת העולם ב-80 יום. ההקפה לקחה לו 81 יום בפועל, אבל את היום האחרון למסע הוא חסך בכך שבהקיפו את כדור הארץ בכיוון מזרח, הוא חצה את קו התאריך הבינלאומי, חזר בזמן ולמעשה הרוויח יום.","@type":"BlogPosting","url":"http://localhost:4000/travel/worldtrip/2009/08/28/%D7%A1%D7%9E%D7%95%D7%90%D7%94.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">סובב עולם - סמואה</h1>
    <p class="post-meta">
      <time class="dt-published" datetime="2009-08-28T16:48:45+03:00" itemprop="datePublished">Aug 28, 2009
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#worldtrip">worldtrip</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p>הטיסה שלי לסמואה המריאה מפיג’י ב-3/3 בשעה 22:00, ונחתה ב-3/3 בשעה 00:30. לא, זו לא טעות, ולא, לחברת Air Pacific אין מכונת זמן. פיג’י נמצאת מצידו המערבי של קו התאריך הבין-לאומי, באיזור זמן GMT+12, ואילו סמואה נמצאת מצידו המזרחי של קו התאריך הבין-לאומי, באיזור זמן GMT-12. ז”א היום שכבר הסתיים בפיג’י רק מתחיל בסמואה. בעלי הזיכרון שביניכם וודאי נזכרים שכך ניצח פיליאס פוג בהתערבות על הקפת העולם ב-80 יום. ההקפה לקחה לו 81 יום בפועל, אבל את היום האחרון למסע הוא חסך בכך שבהקיפו את כדור הארץ בכיוון מזרח, הוא חצה את קו התאריך הבינלאומי, חזר בזמן ולמעשה הרוויח יום.</p>

<p>עד כאן 60 שניות על גיאוגרפיה, ספרות ודברים שקרו לאנשים אחרים. ועכשיו נעבור לדברים שקרו לי.</p>

<p>עוד כשהייתי בפיג’י, הזמנתי לי חדר באכסניה באפיה (Apia), המרוחקת כ-45 דקות משדה התעופה. אז כשנחתתי, יצאתי מהטרמינל ולקחתי מונית. ביציאה מהטרמינל חיכתה לי אחת ההפתעות הנעימות ביותר שקרו לי במהלך הטיול: בסמואה נוהגים בצד ימין של הכביש! אני בכלל לא זוכר מתי (או באיזו מדינה) שהייתי בה לאחרונה נוהגים בצד ימין… איזה כיף!</p>

<p>הגעתי לאכסניה מצ’וקמקת, אבל השעה היתה אחת וחצי בלילה וכל מה שעניין אותי היה לישון. למחרת בבוקר קמתי, והיה לי מצב רוח בזבל. מה שאמא שלי היתה קוראת לו “דלקת קרום החשק”. לא התחשק לי לעשות כלום, די נמאס לי כבר מהטיול, הכרחתי את עצמי לצאת לסיבוב רגלי בעיר והחום והלחות הנוראים לא שיפרו לי את מצב הרוח. שרפתי חצי יום בכסת”ח של סיבוב בעיר, צילום כמה תמונות וקניית כמה מזכרות, והייתי בהרגשה של “נמאס לי, מיציתי, מה לעזאזל אני אעשה עכשיו עוד 4 ימים???”.</p>

<p>קצת אחרי ארוחת הצהריים (במקדונלד’ס, רק שתבינו כמה מבואס הייתי), ואחרי כמה SMS-ים של התייעצות והחדרת מוטיבציה עם טינה, האקסית שלי מדנמרק, החלטתי לקחת את עצמי בידיים ולהפסיק להרגיש (וחמור מזה, להתנהג) כמו סמרטוט. מצאתי משרד נסיעות, ויצאתי משם אחרי שעה וחצי עם תוכנית מפורטת לשלושת הימים הבאים, שכללה שכירת רכב, מסלול שלם מסביב לאי וביקור בעוד אי קטן ליד. יצאתי מהפגישה הזו והמשכתי את הסיבוב שלי בעיר בכוחות מחוזקים. ההחלטה לשכור רכב היתה מאד טובה בעיני, כי היא אפשרה לי להתרגל חזרה לנהיגה בצד ימין בכבישים הנטושים של סמואה. לא הייתי רוצה שהפעם הראשונה ב-11 חודשים שאני נוהג בצד ימין תהיה בלוס-אנג’לס…</p>

<p>למחרת בבוקר (4/3), הטיול שלי התחיל באיסוף הרכב. אחרי הבירוקטיה של הוצאת רשיון מקומי זמני (תמורת תשלום צנוע, כמובן…) אספתי את ה-Toyota Rav4 החמוד שלי, מילאתי דלק, פתחתי את המפה, חיברתי את האייפון לסטריאו ויצאתי לדרך.</p>

<p>תוך חמש דקות נתקלתי לראשונה במה שהחוברת שקיבלתי בסוכנות השכרת הרכב הזהירה אותי ממנו: חזירים. כן, כן. אוינק אוינק. מסתבר שזו חיית הבית הנפוצה בסמואה, והואיל ואין שם גדרות לבתים, החזירים מסתובבים חופשי ומגיעים גם לכביש. הואיל ושפעת החזירים תופיע לראשונה רק עוד כמה חודשים, לא היה מה להיבהל. רק הייתי צריך להיזהר לא לדרוס אותם.</p>

<p>האי הזה קטן. אורכו 75 ק”מ בסה”כ, ויש לי שלושה ימים להקיף אותו. אז גם נסעתי ממש לאט (ממילא המהירות המקסימלית המותרת היא באיזור 60 קמ”ש…) וגם עצרתי כל כמה דקות כדי לצאת מהאוטו ולצלם. קשה לי להעביר במילים כמה המקום הזה שקט, יפה ורגוע. אם לא היה כל-כך חם ולח, כבר הייתי קונה שם בית. מזג האוויר היה מצויין, השמים היו כחולים, הנופים מרהיבים ולאט לאט התחלתי לספוג את המקום ולהבין איך הם חיים פה. זו אומה מאד ענייה, ומאד, אבל מאד, נוצרית. יש כאן נציגויות של כל הזרמים שאתם מכירים בנצרות, ועוד כמה שאתם לא מכירים. ולכולם יש כנסיות, וכל המרבה הרי זה משובח. ההערכה היא שיש בערך 200 כנסיות באי הזה. ורובן מצטלמות טוב.</p>

<p>עוד דבר שהתחלתי להפנים זו צורת המגורים שלהם. הסמואנים גרים בפאלה - Fale - שזה סוג של בית בלי קירות. בכלל. הטמפרטורה שם די יציבה במהלך השנה, וגם ככה אחרי שהם בנו את כל הכנסיות לא נשאר להם כסף, אז לא השקיעו בקירות. אוקיי, אז אני קצת מגזים, לא כולם חיים ככה. ככל שהסביבה יותר עירונית, כך הם חיים יותר כמו המערביים. באפיה לא תמצאו אפילו פאלה אחת לרפואה. אבל ככל שמתרחקים מאפיה, רואים פחות ופחות מבנים ויותר ויותר פאלות.</p>

<p>באחת העצירות שלי לצילום, עברה מולי פתאום שיירה ארוכה, בשקט מופתי. הסתבר שזו לוויה, והיו בה כמה רכבים ואפילו אוטובוס. ואפילו זה היה שונה ממה שנתקלתי בו עד היום.</p>

<p>התחנה הראשונה שלי במסלול היתה בריכת המים המתוקים של פיולה (Piula). מדובר, למעשה, בשתי בריכות מים מתוקים, אשר מחוברות ביניהן במעבר תת-מימי ונמצאות כעשרה מטרים מהאוקיינוס. סוג של אטרקציה, ובחום הזה כל טבילה היא מבורכת. ניצלתי את העובדה שלקבוצה נוספת שהיתה שם היו כמה משקפות צלילה, וצילמתי קצת מתחת למים - לא הצלחה גדולה, חוץ מכמה דגים ושרימפסים בגודל 5 סנטימטר לא היה שם הרבה - אבל המעבר התת-מימי היה מגניב. ב-“לונלי פלאנט” ממליצים לזמזם את המוזיקה של “משימה בלתי אפשרית” בזמן שצוללים אותו ועוברים בין הבריכות :-)</p>

<p>דווקא האירוע הכי מעניין קרה בכלל בדרך מהאוטו לבריכה. הבריכה ממוקמת מאחורי כנסיה גדולה. צריך לחנות מול הכנסיה ולחצות את הדשא שלה ולעבור אל מאחוריה. בזמן שחציתי את המדשאה, ראיתי קבוצה של אנשים יושבים על כיסאות מול אדם נוסף, מתחת לעץ גדול. הבנתי שמדובר בשיעור כלשהו, שיעור דת מן הסתם (בכל-זאת, מדובר בכנסיה…) והמשכתי ללכת. ואז, כשהייתי במרחק 10 מטרים מהם, פתאום שמעתי עברית.</p>

<p>ניגשתי אליהם, ושאלתי אותם מה פתאום שמעתי עברית. הם שאלו אותי מאיפה אני יודע שזו עברית, וכשעניתי להם שאני מישראל וזו שפת האם שלי, רחש עבר בקהל. הם ממש התרגשו. נשארתי איתם כמעט חצי שעה. הסתבר שהם לומדים עברית כדי להיות מסוגלים לקרוא את התנ”ך בשפתו המקורית (שזה די מרשים, אני חייב להודות). אז קודם כל סיפרתי להם קצת על ישראל ועניתי להם על שאלות, ואח”כ הקשבתי קצת לשיעור (המורה רצה להשוויץ אז הוא ביקש מכולם לדקלם לי את האלף-בית….), תיקנתי להם שגיאות בהגייה (כי בלי מישהו שבאמת דובר את השפה, לא היתה להם דרך לדעת שהם טועים) ובסוף קראתי יחד איתם כמה פסוקים ותרגמתי להם אותם לאנגלית. והדבר הכי יפה בכל העניין הזה היה שלא היה שום דבר דתי בזה. מי שמכיר אותי יודע שאני די אנטי-דתי, ובשבילי החוייה היתה העובדה שדבר כזה מוזר קרה לי בצד השני של העולם - אני, מעביר שיעור בעברית, על התנ”ך, לחבורת נוצרים אדוקים.</p>

<p>אחרי ההרפתקה הזו המשכתי את הנסיעה האיטית מסביב לאי. היה משהו מאד מיוחד גם בעובדה שהמהירות המקסימלית המותרת היא 60, גם בעובדה שהיו לי 3 ימים להשלים מרחק של 4 שעות וגם כי בת’כלס, היה לי מגניב. היה חם ולח אז נסעתי עם מזגן, שמעתי קצת מוזיקה ונהניתי מהנופים ומהצפייה באורח החיים השונה: מה-Fale שהם גרים בהם, דרך האנשים והילדים שהלכו על הכביש ועד לכנסיות המפוארות.</p>

<p>באמצע היום קלטתי פתאום שאני רעב, ובניגוד לכל מקום שהייתי בו עכשיו, אפילו פיג’י, כאן אין פיצוציות, אין חנויות מזון מהיר ואין אפילו תחנות דלק (חוץ מבתוך Apia…). מה שכן, פעם בכמה כפרים היתה החנות המקומית, מעין מכולת. וגם שם לא היה הרבה. למזלי, פתאום עברתי ליד חנות כזו שחנתה מולה ניידת משטרה. אמרתי לעצמי שאם השוטרים קונים שם אוכל, אז גם אני יכול. קניתי שני כיסוני בצק ממולאים בבשר ובצל, שהמוכר חימם לי בתנור. אני חייב להגיד שהייתי סקפטי, אבל זה היה טעים, וחשוב מזה, הכל עלה לי בערך 4 שקלים…</p>

<p>המשכתי בנסיעה, תוך כדי עצירות רבות לצילומים (וגם סתם להסתכל). באחת העצירות (לצילום תמונה עם החולצה של חומוס אשכרה…) ראיתי שני ילדים שבאו להסתכל עלי בסקרנות. ניצלתי את ההזדמנות לתת להם את אחת מהגלויות שקניתי בניו-זילנד (בדיוק למקרים האלו) ואז פתאום קלטתי שהילדה, בת 12 אולי, מצלמת אותי בטלפון סלולארי… לזה לא ציפיתי. באחד המקומות הכי מפגרים טכנולוגית בעולם, האיזור הכפרי-הררי של סמואה, ילדה בת 12 מצלמת אותי, ועוד בסלולארי…</p>

<p>המשכתי בנהיגה. ראיתי כפרים קטנים, מכוניות ששימשו לייבוש כביסה (שמש קופחת + מכסה מנוע וגג = ייבוש כביסה), אגם יפהפה שלצערי לא היה בדרך שלי (ורק אח”כ גיליתי שזו בכלל לגונה…) ועוד נופים מדהימים.</p>

<p>קצת לפני שלוש בצהריים הגעתי לאיזה כפר ששכן ממש על הים, ומולו היה נוף מדהים של חוף סמואני ואיים קטנים. ירדתי מהאוטו ופילסתי את דרכי בעזרת שני ילדים שלקחו אותי אל קו המים, דרך הכפר. צילמתי כמה תמונות נהדרות, הילדים עשו קצת פוזות למצלמה וכשחזרתי לאוטו נתתי להם גם גלויות. האמא של אחד מהם קצת שטפה אותי על זה שעברתי בכפר, אבל הסברתי לה שלא צילמתי בתוך הכפר, ובכלל הילדים לקחו אותי, אז היא נרגעה קצת.</p>

<p>בערך בשלוש וחצי אחה”צ כבר הגעתי לסוף המסלול היומי שלי: Lalomanu. הזמנתי לילה אחד פה, וכשהגעתי קיבלתי את הפאלה המפוארת שלי. הסיבה שהיא זכתה בתואר “מפוארת” היא פשוטה: היו לה קירות. הפאלות הפחות מפוארות היו עם ברזנט מתקפל בתור קירות (ממש כמו באוהלי 11 של הטירונות…) ובפאלות הכי פשוטות לא היו קירות בכלל… ומה היה בתוך הפאלה המפוארת שלי, אתם שואלים? אה, זה פשוט: מזרון על הרצפה, וכילה נגד יתושים. זהו.</p>

<p>אחרי שזרקתי את הדברים בחדר יצאתי לסיבוב בחוף, עם המצלמה כמובן. החוף בלאלומאנו הוא התגלמות הפנטזיה של חוף על אי טרופי: חול זהוב, מים בגווני טורקיז עד כחול עמוק, שמיים כחולים עם עננים פזורים, כמה איים קטנים באופק וכמובן: דקלי קוקוס בכל פינה. זו גם הסיבה שבחרתי בתמונה מחוף לאלומאנו לראש הפרק הזה. לא שכחתי לצלם גם את עצמי ואת הפאלה המפוארת (והריקה) שלי.</p>

<p>החלטתי שאני נכנס למים. חוויה שהיתה יכולה להיות שגרתית לחלוטין, אלמלא שני דברים: הראשון היה שני ילדים סמואנים קטנים, ששיחקו במים ומהר מאד החליטו שאני סוג של מצוף והתחילו להיתלות עלי ולטפס עלי, עד שנעמדתי במים הרדודים, פתאום הם קלטו שאין לי יד ובלי להתבלבל פרצו בבכי תמרורים. השני היה זוג מבוגר שהיה לידי במים, ושכשהתחלתי לדבר איתם גיליתי שהבחור הוא בכלל ניו-זילנדי שגר בפפואה ניו-גינאה ומאמן את נבחרת הרוגבי הלאומית שלהם, והוא נמצא בסמואה לרגל טורניר רוגבי שנערך באפיה.</p>

<p>אחרי כמה דקות גם הים התחיל לשעמם, וחיפשתי מה לעשות. בפאלה המרכזית של המלון (מלון, אלק…) פגשתי בחורה מאוסטריה בשם מדלין, והחלטנו לצאת לסיבוב באוטו, לראות את הסביבה. נסענו להסתובב קצת בפינה הקרובה של האי, וחזרנו קצת צפונה לאחד הכפרים. ראינו ילדים משחקים כדורגל, צילמנו קצת נופים ולקראת הסוף הגענו למין מעגן קטן, שהיו בו עבודות. אני רציתי להיכנס לצלם, אבל היה שם שער עם שומר. מדלין אמרה לי לעזוב את זה, אבל אמרתי לה שאני אשיג אישור להיכנס. השומר אמנם לא נתן לי להיכנס, אבל אמר לי לחזור בשמונה וחצי בערב ויהיה בסדר… בדרך חזרה למלון עוד נתנו טרמפ לאחד הפועלים עד הכפר הקרוב.</p>

<p>חזרנו לארוחת ערב מהמפוארות שהייתי בהן (אם מביאים בחשבון את המקום בו היא נערכה). ישבנו כמעט 20 מטיילים על שולחן גדול, ומלצרים רצו והביאו צלחות אחרי צלחות של אוכל מכל הסוגים ומכל המינים, החל באורז וסלטים וכלה בלובסטרים ענקיים (שאני לא אכלתי, כמובן). אחרי ארוחת הערב היה לנו “מופע תרבות”, שבו הסמואנים הציגו ריקודים וטקסים שלהם. המופע כלל גם מופע אש מדהים, שצילמתי והוצאתי ממנו כמה תמונות נהדרות.</p>

<p>בשמונה וחצי, למרות שהמופע לא הסתיים, קמתי ונסעתי בחזרה למעגן. מדלין החליטה שהיא לא מצטרפת, אבל זה לא הפריע לי. הגעתי לשם, והשער שהיה סגור בפנינו אחה”צ היה פתוח. הגעתי ממש עד אתר העבודות בלי שדיברו איתי. חניתי, יצאתי מהאוטו והתחלתי לצלם. היו שם כמה כלי עבודה כבדים, כמו מחפרים ומנופים, שהוארו באור הירח וקיוויתי להוציא מהם תמונות טובות.</p>

<p>רק אחרי עשרים דקות בערך, אחרי שכבר צילמתי את כל מה שרציתי חוץ מתמונה אחת, הגיע פתאום מישהו לשאול אותי מה אני עושה שם. “מה זאת אומרת? קיבלתי אישור!”. הראשון קיבל את זה, השני ביקש שאני אדבר עם מנהל העבודה. חשבתי שזה יהיה מצחיק לשכנע אותו, אז הלכתי לדבר איתו ושכנעתי אותו שאני לא עיתונאי ושהתמונות לא תפורסמנה בשום אתר מסחרי ובשום מקרה לא יהיה קישור אליהם. והוא השתכנע :-)</p>

<p>אחרי שסיימתי את הצילומים חזרתי למלון, אבל כולם כבר התפזרו. היה די שומם וכבר חשבתי שאני הולך לישון, אבל אז שמעתי מוזיקה ודיבורים מאחד המבנים ליד. הלכתי שם וגיליתי כמה מהחבר’ה יושבים עם כמה מהמקומיים, על וודקה מקומית (Niu Voka, product of Samoa) וסיגריות, אז הצטרפתי. מהר מאד התברר שהסמואני הגדול, השמן אך הבריון שישב מולי היה משהו כמו המשנה לצ’יף של הכפר, שזה המעמד השני הכי גבוה בחברה המקומית. היה ערב מאד מצחיק, בעיקר הרגע שבו אחד החבר’ה, שכבר היה שיכור, סירב לשאכטה מהג’ויינט בטענה שהוא לא מגיב טוב לערבוב מריחואנה ואלכוהול, ואחרי שהמשנה שכנע אותו לנסות בכ”ז, הוא לקח שאיפה אחת ותוך 20 שניות התעלף ונפל על הרצפה…</p>

<p>למחרת יצאתי להמשך המסלול, אך מתוגבר משמעותית. מדלין, שתכננה להישאר בלאלומאנו שבוע ואחרי יומיים כבר התחילה להתחרפן, החליטה שהיא מצטרפת אלי ליומיים הבאים שתכננתי, ושתי אוסטרליות שגרות בטונגה וקנדי החליטו שהם באים איתנו למסלול שתכננתי להיום ואח”כ חוזרים ללאלומאנו. אז יצאנו חמישתנו ליום טיול :-) כמובן, לפני שנפרדתי מלאלומאנו צילמתי כמה תמונות עם חולצת חומוס אשכרה…</p>

<p>התחנה הראשונה היתה To Sua Ocean Trench - מין בור עצום בתוך צוק מול הים, אשר בתחתיתו בריכה טבעית מלאה במי ים, שצריך לרדת בסולם של 20 מטר כדי להגיע אליה. מסביב לצוק היו חופים מדהימים, כולל חוף פרטי של אחד ה-Resorts… משם, המשכנו אל תחתית הצוק שם היה מין גייזר-מי-ים כזה, כמו שהיה פעם בחוף נווה-ים (ואולי עדיין יש…). התחנה הבאה היתה נקודת תצפית על המפל הגדול באי (די משעמם), ולקינוח נסענו למפלי Togitogiga, שזה אפילו יותר מצחיק להגיד את זה מאשר לכתוב את זה (אבל הכי מצחיק זה להגיד כרובית!). בדרך עשינו עצירות לאוכל ולגלידה, ובאופן כללי נהננו מאד מהיום הזה.</p>

<p>בערך בחמש האוסטרליות והקנדי עזבו אותנו, ומדלין ואני המשכנו. היעד היה האי Manono, שם כבר היה מוזמן לי חדר, אבל ניצלנו את הזמן להמשיך בנסיעה איטית ולחוות את האי. ניסינו את אחד ממועדוני הצלילה שהיו בדרך, אבל הם לא עבדו אז ויתרנו. ואז, באחד הכפרים, ראינו פתאום משחק כדורעף. עצרנו בצד, אני הצטרפתי אליהם בזמן שמדלין צילמה ואחרי חצי שעה, שבמהלכם הספקתי לשפשף את הברך (הם שיחקו על בטון…) מיציתי את העניין והמשכנו.</p>

<p>קצת לפני שבע בערב, ממש באור אחרון, הגענו אל המזח ממנו יצאה הסירה שלקחה אותנו ל-Manono Island. הפלגנו אל תוך החשיכה, כש-Upolu, האי הגדול ממנו באנו, נעלם ומתחלף בשורת אורות, והצללית הרחוקה של Manono הולכת וגדלה ומקבלת צורה. הבעלים של המלון בכלל לא התרגש מזה שהזמנתי חדר לאחד אבל הגענו שניים, והוא שידרג אותנו לפאלה מפוארת עם שני חדרים ומקלחת (אבל עדיין בלי מזגן!). אחרי ארוחת ערב נהדרת, שכללה אוכל מקומי וטעים (דגים ואורז מעורבב עם אצות) המשכנו בשיחה ארוכה עם גבר בן 60 מניו-זילנד שמאז שהוא בפנסיה הוא מבלה כל שנה חודש שלם בסמואה ומתעתד לעבור לכאן (הוא היה מאד חכם ואיש שיחה מאד מעניין) ואח”כ עלינו לפאלה.</p>

<p>למחרת בבוקר יצאנו לסיבוב מסביב לאי. האי הוא קטן, לוקח בערך שעה וחצי של הליכה רגועה כדי להקיף אותו. יש בערך ארבעה כפרים קטנים על ההיקף של האי (אך לא בפנים) ומחבר אותם שביל, שבנקודה הרחבה שלו הוא ברוחב 4 מטרים ובנקודה הצרה שלו הוא נראה כמו שביל עיזים. אין רכבים, אין אופנים, אין סוסים ואין סגווי. כולם הולכים ברגל. והנופים, אח, הנופים… כפרי דייגים, דקלים, סלעים, חופים מדהימים… באחד הכפרים פגשנו אח ואחות שדיברו איתנו קצת, עשו פוזות למצלמה הדיגיטלית הגדולה שלי (שהם ראו בפעם הראשונה בחיים!) ואפילו צילמו קצת בעצמם - מדהים באיזו מהירות הם למדו להפעיל אותה, רק מלהסתכל על הכפתורים שאני לוחץ עליהם! למעשה, עכשיו כשאני כותב על זה אני נזכר שרציתי לשלוח להם בדואר את התמונות. אני אעשה את זה בשבוע הבא.</p>

<p>בארבע אחה”צ נפרדנו מכולם והבן של הבעלים של הריזורט לקח אותנו בחזרה אל Upolu. מדלין טסה בלילה ואני מחר בשש בבוקר, אז נשארו לנו כמה שעות להסתובב באי לפני שאני מקפיץ אותה לשדה התעופה ומחליט אם אני לוקח חדר לכמה שעות. החלטנו שאנחנו ממשיכים בנסיעה בחלק הקטן שנשאר מהכבישים באי שעוד לא עברנו בהם. עברנו דרך נחל (המים פשוט זורמים על הכביש, והמכוניות עוברות דרך המים…), לקחנו אמא עמוסת סלים טרמפ בעליה, רק כדי לגלות שלא לקחנו אותה הביתה אלא עד הבאסטה שלה, והגענו לשדה התעופה בזמן. שלחתי את מדלין לדרכה, וחזרתי לאוטו. החלטתי שאני הולך למלון, כדי לישון כמו בן-אדם עד הטיסה, ואז, כשאני עדיין בחניה בשדה התעופה, מתחתי את הצוואר, הסתכלתי למעלה, ופתאום, שמונה שעות לפני שאני מחזיר את האוטו ואחרי שלושה ימים ארוכים שביליתי איתו, אני מגלה שכל הזמן הזה היה לי סאן-רוף ואפילו לא שמתי לב… הרגשתי ממש מטופש.</p>

<p>בדיוק כשהגעתי למלון התחיל מבול נוראי. תזמון מעולה. הספקתי להתקלח כמו שצריך, לקרוא קצת ולישון, לפני שיצאתי בחמש וחצי בבוקר אל השדה, החזרתי את האוטו ונכנסתי לטרמינל. ואז, הלכתי לקפה האינטרנט ואחרי שוידאתי שהם פתוחים 24 שעות, כתבתי לכריסטינה פתק והשארתי לה אותו בקבלה. כריסטינה נוחתת פה שעתיים אחרי שאני ממריא, איזה פספוס…</p>

<p>זהו. סמואה היתה מדהימה, ומנצחת בתחרות של המקום הכי יפה, הכי מיוחד והכי לא מערבי. אני אשמח לחזור לפה, ואני שמח שלא נכנעתי לדיכאון והפכתי שלושה ימים שעמדו להיות סיוטיים לשלושה ימים נהדרים ומלאי חוויות. יש לי קצת יותר מ-12 שעות בפיג’י לפני הטיסה ללוס אנג’לס, ולכן כמעט אפשר להגיד שהטיול נגמר, כי כל מה שיבוא מעכשיו הוא ברובו מוכר או לא מחדש.</p>

<p>בפרק הבא: חצי יום בפיג’י.</p>


  </div><a class="u-url" href="/travel/worldtrip/2009/08/28/%D7%A1%D7%9E%D7%95%D7%90%D7%94.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
