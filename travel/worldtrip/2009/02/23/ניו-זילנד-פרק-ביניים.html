<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>סובב עולם - אנתולוגית ניו-זילנד / פרק ביניים – סילבסטר בסידני | Mostly Armless</title>
<meta name="generator" content="Jekyll v4.1.1" />
<meta property="og:title" content="סובב עולם - אנתולוגית ניו-זילנד / פרק ביניים – סילבסטר בסידני" />
<meta property="og:locale" content="en_US" />
<meta name="description" content="פרק ביניים – סילבסטר בסידני" />
<meta property="og:description" content="פרק ביניים – סילבסטר בסידני" />
<link rel="canonical" href="http://localhost:4000/travel/worldtrip/2009/02/23/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%91%D7%99%D7%A0%D7%99%D7%99%D7%9D.html" />
<meta property="og:url" content="http://localhost:4000/travel/worldtrip/2009/02/23/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%91%D7%99%D7%A0%D7%99%D7%99%D7%9D.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2009-02-23T08:02:45+02:00" />
<script type="application/ld+json">
{"headline":"סובב עולם - אנתולוגית ניו-זילנד / פרק ביניים – סילבסטר בסידני","dateModified":"2009-02-23T08:02:45+02:00","datePublished":"2009-02-23T08:02:45+02:00","mainEntityOfPage":{"@type":"WebPage","@id":"http://localhost:4000/travel/worldtrip/2009/02/23/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%91%D7%99%D7%A0%D7%99%D7%99%D7%9D.html"},"description":"פרק ביניים – סילבסטר בסידני","@type":"BlogPosting","url":"http://localhost:4000/travel/worldtrip/2009/02/23/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%91%D7%99%D7%A0%D7%99%D7%99%D7%9D.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">סובב עולם - אנתולוגית ניו-זילנד / פרק ביניים – סילבסטר בסידני</h1>
    <p class="post-meta">
      <time class="dt-published" datetime="2009-02-23T08:02:45+02:00" itemprop="datePublished">Feb 23, 2009
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#worldtrip">worldtrip</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p><ins>פרק ביניים – סילבסטר בסידני</ins></p>

<p>31/12 – בארבע ורבע בבוקר אספה אותי ההסעה לשדה התעופה, אחרי הפרידה מכריסטינה (וגם הכפרה הספיקה לחזור לכלא ולהגיד לי שלום). באופן טבעי, וההולם את השעות המדוברות, נרדמתי גם בטרמינל בהמתנה לעלייה למטוס וגם בטיסה. בשמונה בבוקר הייתי כבר בסידני. ושוב אני בשדה התעופה הכל-כך מוכר, עם הנוף הכל-כך מוכר. בחיי שזה מרגיש כמעט כמו לחזור הביתה…</p>

<p>הדבר הראשון שאני עושה בשדה התעופה, אחרי שאספתי את התיקים שלי, זה להכניס את ה-SIM האוסטרלי ל-iPhone שלי ולטעון אותו בקרדיט. באוסטרליה, שלא כמו בניו-זילנד, גם ל-SIM שהוא מסוג Pre-Paid (מה שנקרא בארץ אורנג’ ביג-טוק וכולי) יש Data, ובעברית פשוטה כל המשפט האחרון אומר שאני מחובר לאינטרנט כל הזמן, ולא רק כשאני ליד רשת אלחוטית. זה, כמובן, משמח אותי נורא ומאפשר לי באמת להתחיל לנצל את כל התכונות המתקדמות של הטלפון המדהים הזה.</p>

<p>דיבור של חרשנים, אני יודע, אבל זה בדם שלי. לא יעזור ולא יעבור. ויש בהמשך עוד.</p>

<p>הגעתי ל-YHA Bondi Beachouse, הבית האמיתי שלי בסידני, ושוב הכל קצת שונה. הפעם סידרו מחדש את המטבח… אני מארגן בזריזות תיק להמשך היום ויוצא אל העיר. התוכנית: להגיע כמה שיותר מוקדם לנקודת תצפית טובה על הזיקוקים מעל בית האופרה והגשר, ולחכות שם עד חצות. זה מטורף כמו שזה נשמע, חם כמו שזה נשמע ועושים את זה בערך מיליון איש בכל סביבות Sydney Harbour.</p>

<p>ירדתי מהאוטובוס והתחלתי ללכת לכיוון בית האופרה. עשרות אנשים, אם לא יותר, הולכים לאותו הכיוון. חלקם עם תיקים, חלקם עם שקיות וחלקם עם צידניות שלמות. מבחינתי, כל אחד מהם הוא אויב פוטנציאלי שמנסה לתפוס לי את המקום… אני כמעט מגיע ואז נזכר שיש לי אמנם 4 ליטר מים וכמה צ’ופרים, אבל שכחתי לקנות אוכל אמיתי. אני הרי אהיה שם 12 שעות… ואז, או אז, הטלפון החמוד שלי מתחיל להביא קבלות…</p>

<p>אני פותח את Google Maps, ומבצע חיפוש על סניפים של Subway (הסנדביצ’ייה) במרכז סידני. ארבעה סניפים קופצים לי על המפה. לחיצה על עוד כפתור אחד משתמשת ב-GPS שמובנה לתוך המכשיר וממקמת אותי על אותה מפה. כל מה שנשאר לי לעשות זה לבחור את הסניף הכי קרוב ולצעוד לכיוונו, כשהמיקום שלי מתעדכן כל הזמן על המפה. אמריקה, הא?</p>

<p>עם הסנדביצ’ים בתיק אני חוזר לכיוון בית האופרה. עיריית סידני השקיעה המון כ”א ומשאבים נוספים כדי לקמב”ץ את האירוע הזה. הרחובות הקרובים לבית האופרה נסגרו לתנועת כלי רכב וברחבי העיר ישנן עמדות של העיריה עם נציגים שמסבירים למי שרוצה איפה המקומות הכי טובים לראות את הזיקוקים, מה חינם ומה עולה כסף. הקשבתי להם ושמתי פעמי לרחבה שמתחת לבית האופרה. התור מתחיל כבר ב-Circular Quay. למה תור? אה, מסיבה פשוטה: לא מרשים להכניס זכוכית למתחם, ולא מרשים להכניס אלכוהול למתחם. למה? כדי שהם יוכלו להרוויח כסף מלמכור את האלכוהול, ולשיכורים קשה לפצוע אנשים עם כוסות ובקבוקי פלסטיק. אז שתי בחורות קולומביאניות שעומדות לפני בתור מוצאות דרך מקורית להתמודד עם רוע הגזירה: הן גומרות את האלכוהול שלהן  עוד בתור, ומזמינות אותי לטעימה של מה שהן מתארות כמשקה קולומביאני נפוץ, שהוא מין ערבוב של בירה עם מיץ או משהו כזה.</p>

<p>בעודי עומד בתור, אני מקבל SMS מרומי, חברה של אחותי שהגיעה לאוסטרליה לפני חודש וחצי. היינו במקומות שונים באותו הזמן אז לא נפגשנו, אבל היא בדיוק בדרך לסידני, והיא בבעיה: היא מגיעה עם חברה שלה באוטו שכור שהן מחזירות, אבל אין להן איפה לישון בלילה וכל העיר מפוצצת. אני מתקשר ל-YHA ומצליח, בעזרת סאם הפעם (בפעם שעברה זו היתה לילה…), למצוא להן שתי מיטות במרכז העיר – משימה שכל אדם שפוי היה מגדיר כבלתי אפשרית! אני אומר להן שאני בדרך לתפוס מקום ומזמין אותן להצטרף מאוחר יותר.</p>

<p>אני מוצא לי מקום מצויין, ליד צעיר שיושב על צידנית ענקית שמונחת על יריעה ענקית. איזה אדיוט אני, הרצפה חמה רצח ולא הבאתי איזה סדין או משהו… הייתי צריך לחשוב על זה. אחרי כמה דקות אני מתחיל לדבר איתו, ומגלה שהוא בן 17, מניוקאסל (שעתיים צפונית לסידני), הוא הגיע בבוקר ברכבת ותופס מקום לחבר’ה שלו שיגיעו מאוחר יותר. מסביב אלפי אנשים, באווירה של פסטיבל ערד… מאנשים כמוני, שאוחזים בקרקע בידיהם, ועד אנשים שהביאו אוהלי קמפינג כדי להתחבא מהשמש במהלך היום. וחם, מה זה חם… אפשר לראות את האדים שעולים מהאוקיינוס ב-Sydney Harbour…</p>

<p>החבר’ה של הבחור מגיעים אחרי שעתיים, ובגדול, אפשר להגיד שהם מאמצים אותי… הם מזמינים אותי לשבת על היריעה שלהם ולשתות מהפחיות שהם הביאו. הכנסת אורחים אוסטרלית למופת! וככה, בינם לבין ספר שהבאתי והסדנביצ’ים והצ’ופרים שלי, עוברות להם השעות תחת השמש הקופחת של קיץ אוסטרלי. כולם מחכים לשקיעה ובערך בחמש אחה”צ יש מטס מעל המפרץ, כדי להסיח את דעתם של האנשים מהחום ומהשעות. עם רדת החשיכה, הגשר וכל הסירות שהיו במפרץ באותו הזמן האירו אלפי מנורות שהיו עליהם, וכל המחזה היה מאד יפה.</p>

<p>בתשע היה מופע הזיקוקים הראשון. זה מין מופע-מיני כזה, כדי שכל המשפחות עם הילדים יוכלו לראות זיקוקים ואז לחזור הביתה ולזרוק את הילדים לישון. מיני מיני, אבל עדיין מרשים ביותר. אני התמקמתי כמה דקות קודם בנקודה נוחה עם המצלמות שלי (כן, מצלמות ברבים… הגדולה – Nikon D70, הקטנה – Canon Powershot A720IS והאחרונה – המצלמה המובנית ב-iPhone…) והרבצתי סט מרשים ביותר של תמונות. המטח הסתיים אחרי 10 דקות (קצת מאכזב, יש לומר. אני מקווה שהמטח של חצות ארוך יותר…) ואז חיכינו עד חצות.</p>

<p>כבר במהלך אחה”צ רומי הודיעה לי שהיא לא תגיע לפני תשע. הבעייה היתה שבערך בשש וחצי בערב סגרו את השערים ולא הכניסו יותר אנשים, ולא עניין אף אחד אם מישהו שמר מקום לאנשים שמגיעים מאוחר יותר (והיו הרבה כאלה). רומי אמרה לי שהיא תגיע לראות את המופע מעבר לגדר וניפגש אח”כ, אבל היא שכחה את הסלולארי שלה… אז כבר לא פגשתי אותה.</p>

<p>המטח של חצות התחיל בספירה לאחור שהוקרנה על העמודים של הגשר. אני, שצילמתי כבר סטילס במטח של תשע, הייתי מוכן עם הווידאו. 7 דקות של זיקוקים די מרשמים לפני שעצרתי את המצלמה וצימלמתי עוד כמה סטילס. למרבה האכזבה, גם המטח של חצות ארך רק עשר דקות… אז אמנם המאורע כולו היה מאד מרשים, בעיקר עם מונומנטים כמו בית האופרה והגשר בתור תפאורה, אבל חליק, אנשים באו מרחוק לראות את זה, לא יכלו להשקיע בעוד כמה דקות?</p>

<p>כשהכל הסתייים התחילה הנהירה החוצה. עשרות אלפי אנשים גדשו את הרחובות, תפסו כל מונית אפשרית ומילאו את כל האוטובוסים. במקור, הייתי אמור לפגוש את מרטין, ה-Pet Nazi, ואפילו דיברתי איתו במהלך היום, אבל אחרי 11 שעות של התנחלות, 7 מהן בשמש, הייתי עייף, מזיע ומסריח והדבר האחרון שהתחשק לי היה לצאת לשתות. אז החלטתי שאני חותך חזרה לאכסניה, אבל אפילו זה לקח שעה וחצי עם כל הלחץ שהיה על התחבורה הציבורית… הייתי מגיע מהר יותר ברגל…</p>

<p>הימים הבאים עברו יחסית מהר. אולי כי חוץ מקתרינה השבדית (שהתחיל קצת להימאס לי ממנה) אף אחד מהחברים שלי לא נשאר שם, ואולי כי אחרי חודש בניו-זילנד, אוסטרליה, שהייתי מאוהב בה עד לפני חודש, כבר לא כזו אטרטקיבית, ואולי כי רציתי לפגוש שוב את כריסטינה וכל יום נוסף באוסטרליה דוחה את זה, או אולי כי האי הדרומי בניו-זילנד יפה לפחות כמו טסמניה, ואולי זה הכל ביחד, אבל החלטתי שאני מבטל את הטיסה לטסמניה ומקדים את החזרה שלי לניו-זילנד. זה פשוט היה נראה הדבר הנכון ביותר לעשות.</p>

<p>אז מה כן עשיתי בסידני?</p>

<ul>
  <li>פגשתי את מרטין, ויצאנו לשתות. רומי וחברה שלה (ליאורה) הצטרפו אלינו והיה ערב סבבה, ולמחרת הלכנו כולנו לתערוכת צילומים מדהימה במוזיאון של סידני (שם התחלתי לדבר עם מישהי, ואחרי חצי שעה אמא שלה והיא הזמינו אותי לבוא לבקר אותן בבוטסאוונה באפריקה…);</li>
  <li>הלכתי עוד כמה פעמים למקס ברנר וקניתי אספקה לניו-זילנד;</li>
  <li>קפצתי לעיר לקנות כמה דברים (Disk On Key חדש, למשל), לשלוח דברים הביתה ולקנות לקובי כמה ספרים שהוא רצה (צילמתי את המדף עם ה-iPhone ושלחתי לו, והוא בחר ספרים לפי התמונה…);</li>
  <li>אמנדה, שעבדה ב-YHA Bondi Beachouse, הזמינה אותי לארוחת ערב אצלה בבית, והמונית שהזמנתי עלתה באש דקה אחרי שעליתי עליה (שייך לנספח: לכם זה לא היה קורה);</li>
  <li>נפגשתי עם כמעט כל מי שהיכרתי ועדיין הייה בסידני (ג’ניפר מההופעה של פאנק’נ’שטיין, החבר’ה מה-YHA);</li>
  <li>קניתי לבת-חן מתנה ליום-הולדת שחל ב-6/1;</li>
  <li>הלכתי שוב לים ב-Bondi Beach;</li>
  <li>קראתי את הפוסט הראשון בבלוג שיוסי, חבר שלי (העו”ד מהסיפור עם המייל) פתח. מזל טוב יוסי!</li>
  <li>ראיתי לי עוד כמה סרטים.</li>
</ul>

<p>זהו. ההרגשה בסידני היתה שונה הפעם. הכל היה מוכר, אבל טיפה שונה. קצת כמו לחזור לשכונה שגדלת בה ולזהות הכל, אבל זה כבר לא מרגיש בית כמו שזה הרגיש כשהיית ילד…</p>

<p>ב-6/1 (במקום ה-12/1) התייצבתי בשדה התעופה. שוב עצרו אותי על Overweight, אבל הפעם התרגיל הרגיל לא עבד. רצו ממני 70 דולר. אמרתי לדיילת הקרקע (אחרי שגמרתי לקלל אותה בעברית, ערבית, ספרדית ורוסית בלי שהיא תשמע) שאני אחכה למישהו עם תיק קטן ואעשה צ’ק אין איתו, ויצא שעמדתי לה מול העיניים חצי שעה. לא מצאתי אף אחד מתאים, ונשארתי אחרון לצ’ק-אין לטיסה. ואז התהפך הגלגל. הדיילת המקוללת אמרה לי “זה בסדר, סידרתי את זה, אתה לא צריך לשלם” ובבת אחת ביטלתי את כל הקללות מקודם. אחרי שסיימנו, היא אמרה לי “אני לא אמורה לעשות את זה, אז בבקשה אל תספר לאף אחד…” אז הבטחתי. אני רק מקווה שהממונה עליה לא דובר עברית וקורא את הבלוג הזה…</p>

<p>אז זהו. עליתי לטיסה בהתרגשות קלה. גם כי אני עוזב את אוסטרליה בפעם האחרונה (לטיול הזה…) וגם כי אני חוזר לניו-זילנד ופוגש שוב את הכפרה, ואולי גם את כריסטינה, ואולי גם את חימנה, ואולי גם את סבניה…</p>

<p>זה היה פרק הביניים המובטח. הפרק הבא יהיה שוב מהאנתולוגיה.</p>

<p>ענבר</p>

  </div><a class="u-url" href="/travel/worldtrip/2009/02/23/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%91%D7%99%D7%A0%D7%99%D7%99%D7%9D.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
