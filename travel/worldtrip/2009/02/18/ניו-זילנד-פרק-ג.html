<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>סובב עולם - אנתולוגית ניו-זילנד / פרק ג’: טוב שההגה בידיים של Stray | Mostly Armless</title>
<meta name="generator" content="Jekyll v4.1.1" />
<meta property="og:title" content="סובב עולם - אנתולוגית ניו-זילנד / פרק ג’: טוב שההגה בידיים של Stray" />
<meta property="og:locale" content="en_US" />
<meta name="description" content="פרק ג’: טוב שההגה בידיים של Stray" />
<meta property="og:description" content="פרק ג’: טוב שההגה בידיים של Stray" />
<link rel="canonical" href="http://localhost:4000/travel/worldtrip/2009/02/18/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%92.html" />
<meta property="og:url" content="http://localhost:4000/travel/worldtrip/2009/02/18/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%92.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2009-02-18T21:19:20+02:00" />
<script type="application/ld+json">
{"headline":"סובב עולם - אנתולוגית ניו-זילנד / פרק ג’: טוב שההגה בידיים של Stray","dateModified":"2009-02-18T21:19:20+02:00","datePublished":"2009-02-18T21:19:20+02:00","mainEntityOfPage":{"@type":"WebPage","@id":"http://localhost:4000/travel/worldtrip/2009/02/18/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%92.html"},"description":"פרק ג’: טוב שההגה בידיים של Stray","@type":"BlogPosting","url":"http://localhost:4000/travel/worldtrip/2009/02/18/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%92.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">סובב עולם - אנתולוגית ניו-זילנד / פרק ג&#39;: טוב שההגה בידיים של Stray</h1>
    <p class="post-meta">
      <time class="dt-published" datetime="2009-02-18T21:19:20+02:00" itemprop="datePublished">Feb 18, 2009
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#worldtrip">worldtrip</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p><ins>פרק ג’: טוב שההגה בידיים של Stray</ins></p>

<p>הפרק הזה מכסה את התקופה שבין ה-12/12, היום בו עזבנו את אוקלנד, לבין ה-26/12, היום שבו עזבנו את וולינגטון, הפעם בלי Stray. במילים אחרות: האי הצפוני עם Stray.</p>

<p>התחלנו את הטיול ב-Mt. Eden. לא היה לבת-חן ולי נעים להגיד שכבר היינו כאן :-) הצטלמנו שוב, כמו כולם, ואני ניצלתי את ההזדמנות להצטלם עם החולצה של “חומוס אשכרה”, כי שכחתי להביא אותה בפעם שעברה… הקבוצה שלנו מונה 12 איש, אבל מתוך ה-10 האחרים רק 3 יהפכו לחלק משמעותי מהטיול שלנו: ג’ולין (18, שוייץ), מרטין (23, גרמניה) וכריס (33-גדול ממני ב 9 ימים-אני כבר לא הכי זקן באוטובוס, ארה”ב).</p>

<p>היום הראשון היה קליל. התחלנו במקום שנקרא Hot Water Beach. זה חוף שיש בו תופעה מדהימה: מתחת לחול שעל החוף ישנם סלעים געשיים שפולטים המון חום. המים שמגיעים מהים נספגים בחול ושוקעים, ואז הם מתחממים, ככה שאם חופרים בור בחול, ממש כמו שכל ילד עושה כשהוא מגיע לים, מגיעים למים שהטמפרטורה שלהם נעה בין הטמפרטורה המקורית של מי הים, לבין למעלה מ-60 מעלות צלזיוס, הכל תלוי בכמה רחוק מקו המים אתם. והסלעים הם מתחת לים, ככה שהמים דווקא מתחממים כשחופרים קרוב יותר לים ולא להיפך. אז כולם שוכרים טוריות או אתי חפירה וחופרים לעצמם בורות, ויושבים בפנים. אפשר סתם לחפור ואפשר גם לפתוח פתח לים ולקבל קצת מים קרים עם כל גל. כשהגאות עולה, כל החוף מכוסה, אז הטריק הזה עובד רק בשעות מסויימות כל יום. בת-חן ואני התחלנו לחפור, אבל זה היה קשה ומבאס, אז חיכינו כמה דקות עד שמישהו ילך מהבור שהוא חפר והשתלטנו עליו (על הבור).</p>

<p>כשהגאות הגיעה, חזרנו טיפה צפונה אל HaHei, המקום בו נישן בערב, והלכנו במסלול לאורך החוף והיום עד למקום שנקרא Cathedral Cove - מין חציבה של המים בסלע, שיוצרת חלל שמזכיר קתדרה. היה ‘פסה, לא הרבה יותר מזה. דווקא משווקים את המקום הזה כאחת הנקודות המעניינות…</p>

<p>בלילה ישבנו כולם ודיברנו אחרי ארוחת הערב והתחלנו להתגבש כקבוצה. מרטין ובת-חן התחילו להריץ בדיחות שואה, יהודים ונאצים, ובסופו של דבר כל החומות ירדו. מרטין הפך רשמית להיות ה-Pet Nazi שלנו, ואנחנו ה-Pet Jews שלו. למען הסר ספק, הכל בצחוק והוא לא באמת נאצי, אבל הבדיחות קרעו את כל האוטובוס מצחוק…</p>

<p>למחרת (13/12), בדרך ליעד הבא, אנחנו אוספים מישהי מהאוטובוס של אתמול. אניה (26, סלובניה) תהיה הבאה שב-“חבורה” של בת-חן ושלי. יש לבחורה שריטה עמוקה. מה אני אומר “שריטה”? קוליס. חריש. ואדי. נקיק. קניון. מכתש. היא סופר וולגרית והישירות שלה מתחרה בזו הישראלית, ולפרקים אף מנצחת. איך לא נאהב אותה?</p>

<p>עצרנו ב-Raglan, העיר שאנחנו נשארים בה הלילה, ל-45 דקות של קניות, כי האכסניה היא מחוץ לעיירה. קצת שכחו להזכיר את זה בקטלוג. שמו אותנו באמצע הגבעות, בין העצים. כאילו הובילו פריקסט עם מסוק, הכבל נקרע באמצע הדרך והפריקסט נפל באמצע היער, ואז מישהו אמר “עזוב’תך מלחלץ את הפריקסט. בוא כבר נבנה את זה פה. מי ידע? נשווק את זה כמשהו אלטרנטיבי.” אז בהתחלה שנאתי את המקום. אבל אחרי שנרגעתי, למדתי לאהוב אותו. בסוף בילינו שם 2 לילות במקום אחד…</p>

<p>ביום הראשון ב-Raglan חלק מהחבר’ה הלכו לגלוש, כי העיירה הזו מפורסמת בחופי הגלישה שלה, אז גם אני הלכתי לגלוש. באינטרנט, נו מה? הרי מישהו צריך להקליד את כל מה שאתם קוראים, ואני עוד הייתי בפרייזר, באוסטרליה… על הדרך, גיליתי שקע ריק בנתב האינטרנט של פינת האינטרנט, אז התחברתי עם המחשב שלי במקום לעבוד על שלהם ולשלם כסף. בהתחלה לא הייתי סגור על זה שזה מותר, אז רשמתי את הזמנים שהשתמשתי וניסיתי לשכנע את עצמי שאני אשלם בסוף. אבל בדרך, כל מיני אנשים ראו אותי ואימצו את הרעיון, אבל בגלל שלא היה להם כבל אלא רק לי, הם הפכו את הכבל שלי לכבל זונה, ופתאום כולם ישבו לי על המצפון. אבל ביום השני מישהי דיברה עם אחד החבר’ה שעובד באכסנייה, והוא אמר שזה מותר, אז נרגעתי…</p>

<p>לפני ארוחת הערב הלכתי לרוץ, אבל הפריקסט נפל בקצה העלייה, ובדרך חזור נשברתי… בערב אכלנו כולנו ביחד, ושתינו אחרי האוכל, ופה, כנראה, התבססה סופית החבורה של ג’ולין - מרטין - כריס - אניה - בת-חן - ענבר…</p>

<p>ביום השני ב-Raglan בעיקר נחנו. רצינו לקפוץ לעיירה, אבל אין תחבורה ציבורית, ושלחו אותנו לנסות לתפוס טרמפים. בבת אחת חזרתי לקריית שמונה, אוגוסט 1995. אני יוצא הביתה, אחרי 3 שבועות בקו. הגדוד שלי נמצא בלבנון, בכל המוצבים המפורסמים (בופור, דלעת, ריחן, עיישיה…) ובאיזו דרך פלאית, כל האנשים שעוברים בטרמפיאדה, ושעל החיים שלהם הגדוד שלי מגן, מסמנים שהם נוסעים לבורגר-ראנץ’ בקצה העיר, ולא יותר. כנראה שיש להם מתכון סודי בקריית שמונה. אולי זו ה-“קומבינה”. לא יודע, לא בדקתי. אבל ב-Raglan זה היה אותו דבר: מלא רכבים עוברים, וכולם נוסעים רק עד חוף הגלישה, שזה אפילו לא שמינית מהדרך. וכאילו שזה לא מספיק, אז אנחנו 4 אנשים… בסוף הסתדרנו, כמובן, בשני טרמפים נפרדים, אבל זה היה מייגע. בערב הכנתי את הריזוטו המפורסם שלי, ואח”כ יצאתי אל היער, לראות את ה-Glow worms - תולעים שמפתות טרף ע”י זה שהן מאירות. זה כמו גחליליות אבל בלי החלק של הלעוף…</p>

<p>ב-15/12 (מזל טוב, עמית וענבל!) עלינו מחדש על האוטובוס של Stray, והנהג הפעם היה Seagull. הנהגים (והנהגות) של Stray מתהדרים בשמות מוזרים. זה מין גימיק כזה. אז Seagull, להלן סיגאל (כי סיגל זה שם של בת. כמו ענבר.), הפך להיות “נהג הבית” שלנו.</p>

<p>לעלות על אוטובוס חדש זה קצת כמו להיות הילד החדש בכיתה. יכול להיות שבבית הספר הקודם שלך היית מה-”מגניבים” / “מקובלים” / “קולים” / “תהייה-נחמד-אליהם-והם-יתנו-לך-להעתיק-שיעורי-בית”, אבל בכיתה החדשה אף אחד לא מכיר אותך ואתה צריך לעבוד מחדש בשביל הסטאטוס שהיה לך כבר קודם. אז בת-חן ואני ישר התחלנו להפעיל את כולם שם, ואנחנו וגאים להגיד שהצלחנו לגבש חצי מהאוטובוס. אני נשבע, זה סיפור אמיתי! בד”כ, עשינו את זה ע”י זה שישבנו בקצוות המנוגדים של האוטובוס, אבל לא תמיד. אני ישבתי ליד לוריין, צרפתיה בת כמעט 30, וניסיתי לדובב אותה. זה היה קשה, אבל לאט ובעדינות הצלחתי  לגרום לה לדבר קצת ולהתחבר יותר. זו היתה הרגשה טובה מאד. בת-חן ישבה במושב הקדמי, ליד הנהג, איפה שבד”כ אף-אחד לא יושב. אולי זה חלק מטקטיקה כלשהי…</p>

<p>ב-Waitomo עצרנו לקפה, ואז חלק מהאנשים הלכו לראות את מערות הנטיפים המפורסמות באיזור, בעיקר בשל הכמות הגדולה של Glow Worms שיש בהן. בגלל שלא הרשו לי להביא מצלמה, ויתרתי על כל הסיפור כי את התולעים כבר ראיתי אתמול וממערות נטיפים נשבר לי עוד בטיול השנתי בתיכון. אז בת-חן ואני העברנו 3 שעות בבאר המקומי. זה היה אמצע היום, אז אכלנו צהריים (עם כוס בירה, כמובן. When in Rome…) ושיחקנו סנוקר וחיכינו, בגדול, שהקבוצה תחזור. כשכולם חזרו, נסענו ל-Maketu, לאטרקציה הגדולה של היום – ערב תרבות מאורית. אבל בדרך חיכתה לנו הפתעה…</p>

<p>עצרנו ליד צריף שנשא את השלט “Rabbit Shearing”. למי שלא הבין (ובהנחה שזכרתי נכון את האיות), מדובר בלא פחות ולא יותר מאשר גז (GEZ, לא GAZ) לארנבות! זה היה אחד הדברים המצחיקים ביותר שראיתי בחיי. לוקחים אנגורה, שידועה בפרווה שלה, קושרים לה את הרגליים הקדמיות מצד אחד ואת הרגליים האחוריות מצד שני, ומותחים אותה, ממש כמו המתקנים של האינקוויזייה בספרד. אבל זה לא מספיק! כל הקונטרפציה הזו יושבת על ציר, ותוך כדי שהגוזז עושה את עבודתו, הוא מסובב את הארנבת על הציר, כדי להגיע לכל החלקים שלה, וזה כבר נראה כמו לסובב אותה על הגריל… וכל הזמן הזה, הגוזז (או הגוזזת, במקרה שלנו) מספרת שחייבים לגזוז את הארנבות 4 פעמים בשנה אחרת הן מתות, והיא מתעקשת שהן דווקא נהנות מזה! אלוהים אדירים… הדבר היחד בהסטוריה שראיתי שהיה יותר מצחיק מזה היה מכונת כביסה לכלבים, שראיתי במספרה לכלבים, כשגרתי במדריד… (כן, זה מה שאתם חושבים. שמים את הכלב בתוך משהו שנראה קצת כמו מיקרוגל בגודל של מקרר, והא עובר שטיפה, סיבון, שטיפה נוספת וייבוש…) ואחרי השטות הזן המשכנו ל-Maketu.</p>

<p>למי שלא יודע, המאורים (Maori) הם התושבים המקוריים של ניו-זילנד, עוד מלפני שהאנגלים באו לעשות בלאגן. במקור הם מאיי פולינזיה, והמילה “מאורי” פירושה, במאורית, “רגיל” או “נורמלי”, וככה המאורים קראו לעצמם כשהאנגלים הגיעו, כי לזרים היתה מילה אחרת.</p>

<p>עצרנו אצל Uncle Boy, מאורי בן 70 שנראה בן 50 בקושי, שמארח אנשים ומציג להם את התרבות המאורית. אחרי ארוחת ערב צפינו בריקודים מאורים מסורתיים ובטקס ההאקה (Haka) – ריקוד המלחמה המפורסם של המאורים, שאפשר לראות בתחילת כל משחקי הרוגבי של הנבחרת הניו-זילנדית. אחרי שצפינו, הזמינו אותנו להצטרף. אז לא התביישנו, הייתי אומר שהפשלנו שרוולים אבל בעצם הורדנו חולצות, והבנים שבחבורה למדנו לבצע את ההאקה בעצמנו, בזמן שהנשים למדו ריקוד מסורתי. ואחרי שגמרנו ללמוד, הגיע זמן ההשפלה: כל קבוצה ביצעה את מה שהיא למדה בפני הקבוצה השנייה, שלא היססה לצלם את המחזה… בלילה ישנו על מזרונים על הרצפה, אבל הגרוע מכל חיכה לנו בבוקר: ההשכמה המסורתית בביתו של Uncle Boy אינה קשורה למסורת המאורית כלל. מדובר בהשמעה קולנית במיוחד של דיסק אוסף של אבבא. כן, כן, אבבא. אף אחד לא יכול להמשיך לישון… אחרי ארוחת בוקר וצילום קבוצתי, נפרדנו לשלום והמשכנו לכיוון רוטורואה – Rotorua, הגרסא המקומית לחמת-גדר.</p>

<p>אחת האטרקציות בדרך היתה Zorbing, שזה בעצם להיכנס לכדור פלסטיק שקוף, להוסיף קצת מים ואז להתגלגל במורד גבעה. נשמע כמו משהו שמתאים ליפנים, אבל זה בניו-זילנד. אני רציתי לעשות את הגרסא היבשה, שבה נחגרים בתוך הכדור ומתגלגלים יחד איתו (כיבגרסא הרטובה נשארים די מקבילים לרצפה) אבל האדיוט האחראי התורן החליט שבגלל הנכות שלי אני לא יכול, והציע לי את הגרסא הרטובה. בכל 10 שנותי מאז הפציעה, מעולם לא הצליחו להעליב אותי בצורה כה בוטה בגלל הפציעה. אז אמרתי לו שזין הוא יראה ממני שקל, וחזרתי לאוטובוס.</p>

<p>עברנו גם דרך בריכות בוץ געשי, והגענו לאגם טאופו – Lake Taupo, האגם המפורסם באי הצפוני. נסענו למועדון הצניחה כדי להשאיר שם את כל מי שרצה לעשות צניחה חופשית, ושם פגשתי את שני, שהיתה איתי ביחידה לפני כמה שנים, ובכלל לא ידעתי שהיא בניו-זילנד. עולם קטן… אחרי שזרקנו את הצנחנים חזרנו לעיר (טאופו, כמובן), אל האכסניה. לוריין ואני עשינו סיבוב בעיירה (היה להם סניף של מקדונדל’ס שהפך מטוס דקוטה ישן לפינת אוכל. דפוקים בשכל.) ובערב אניה הכינה לנו תבשיל סלובני מסורתי. לדעתי היא די אלתרה כי היא לא נראתה כאילו היא יודעת מה היא עושה, אבל בסוף התוצאה יצאה סבירה בהחלט… בלילה יצאנו כולם לשניים מהבארים באיזור, ובת-חן העבירה את רוב הערב עם סיגאל, הנהג. נראה לי שהוא מצא-חן בעיניה.</p>

<p>למחרת (17/12) נסענו לכיוון שמורת הטבע טונגרירו (Tongariro National Park) – אחד מהטרקים המפורסמים והיפים בניו-זילנד, שכמו כל טרק בניו-זילנד שמכבד את עצמו, השתתף בצילומים של “שר הטבעות”. בדרך לשם עברנו בכפר שנקרא Whakapapa אבל מבוטא Fakapapa. עשינו שם מסלול מעגלי של שעתיים, וזה היה מסלול שמכבד את עצמו, אם אתם מבינים למה אני מתכוון. היינו אמורים לראות הרבה נופים, אבל מזג האויר היה מעונן וגשום ומעבר לגובה מסויים לא ראו מטר קדימה… בנוסף, גם טפטף רוב הזמן אז לא ממש צילמתי, כי לא התחשק לי להרטיב את המצלמה. לפחות נתתי עבודה בהליכה: יצאתי אחרון, חזרתי כי שכחתי משהו ועדיין הגעתי ראשון.</p>

<p>בדרך אל העיירה שנקראת, שימו לב, National Park, סיגאל שיבח והילל את האכסניה שנהיה בה, שנקראת, שימו לב, The Park, ואמר שזו האכסניה הכי טובה ש-Stray מציעים בכל המסלולים שלהם. כמובן שזה מייד העלה ציפיות, בוודאי לאור ההשקעה בשמות… למרבה ההפתעה, לא התאכזבנו. מדובר במקום שהיה מלון והוסב לאכסניה, כמו Gilligan’s ב-Cairns, אבל הרבה יותר טוב. חוץ מהעובדה הבלתי-ניתנת-להחמצה שהיה ג’קוזי באמצע החצר המרכזית (וכמו שאומרים באנגלית: And you better believe I was the first one in…), כל החדרים היו מרוהטים בעץ, עם מיטות קומותיים עם המזרן הכי טוב  שהיה לי בחיים, שירותים ומקלחת בכל חדר והצ’ופר העיקרי: מקרר בכל חדר. לאלה ששואלים את עצמם מה ההבדל בין המקרר הנ”ל לבין מיני-בר, התשובה היא שמקרר מגיע ריק, ומיני-בר מגיע מאוכלס. ישר התארגנו שישיה לחדר משלנו: כריס, אניה, מרטין, בת-חן, אני וצרפנו את קארינה, אוסטרית חמודה שהיתה איתנו באוטובוס. מילאנו את המקרר באלכוהול שקנינו בדרך (בכל יום יש עצירת אלכוהול…): בת-חן ואני שותים וויסקי וקולה, מרטין ואניה קנו בירות, וכריס קנה ארגז שלם של בירות ופוצץ את המקרר. זה מוזר, כי איכשהו הוא קונה ארגז חדש כל יום…</p>

<p>תחזית מזג האויר למחרת לא היתה טובה, והואיל והיה לנו חשוב לעשות את טרק ה-Tongariro, החלטנו לחכות לאוטובוס הבא, אלא שהמשמעות היתה להישאר 3 לילות ולא 2, כי למחרת לא היה אוטובוס. המקום היה סה”כ בסדר והחלטנו שזו לא תהיה בעיה, אבל כמובן שכשכולם עזבו למחרת ופתאום נשארנו בת-חן ואני כמעט לבד באכסניה, זה כבר לא נראה רעיון כזה מוצלח :-)</p>

<p>בערב אכלנו כולנו ביחד, ושתינו כמויות של אלכוהול שמשה, מאמן הכדורעף שלי, היה אומר עליהן: “נאה, שימחת אותי!”. אני פרשתי יחסית מוקדם, בת-חן נשארה לדבר עם סיגאל (נראה לי שקורה שם משהו) וחזרה מאוחר.</p>

<p>למחרת, 18/12, כולם עזבו, כמו שהזכרתי, ובת-חן ואני נשארנו לבד. ישבנו ארבע שעות על האינטרנט כדי לסגור לו”ז שבועיים קדימה (עד שאני טס לסידני), מה שיסתבר בדיעבד כאחד הדברים הכי חכמים שעשינו בטיול – כל התקופה מסביב לחג-המולד היא סופר-עמוסה, ומי שלא מזמין דברים מראש עלול להיתקל בבעיות. את שאר היום העברנו בבטלה (=אינטרנט, סרטים, שיחות סרק עם אורחים אחרים ומשעממים) ולא שכחנו לשכור את הציוד הדרוש לקראת הטרק מחר.</p>

<p>19/12, היום הגדול: אנחנו עושים את ה-Tongariro, טרק שמכבד את עצמו. קמים מוקדם לארוחת בוקר והכנת  סנדביצ’ים לדרך, וב-07:45 אנחנו מתחילים את המסלול. זה טרק של יום אחד, שלוקח בין 6 שעות לבין 8 שעות. אני יכולתי לעשות את זה בשש, אבל בת-חן, כפרה עליה, יש לה כושר של שולחן סנוקר, בערך. הטרק מתחיל במדרגות (שנקראות באנגלית מדרגות השטן…), והכפרה איבדה נשימה אחרי כל 20. אז לא נורא, האוטובוס שלוקח אותנו חזרה ממילא מגיע אחרי 8 שעות וחצי, כדי לאסוף את כולם בבת-אחת, ועדיף לשרוף זמן בנופים של הטרק מאשר במגרש החנייה… מה גם שהפסקות האוכל התארכו משמעותית :-) אגב, כמובן שהפעם התארגנתי מראש, ולקחתי את חולצת “חומוס אשכרה” שלי לטרק, והצטלמתי איתה על רקע ההר המפורסם.</p>

<p>אחרי הטרק הזדכינו על הציוד השכור, וכשחזרנו לאכסניה מצאנו בסלון את ג’ולין, שעזבה אותנו בטאופו. מה רבה היתה השמחה! ממש איחוד משפחות. אם זה היה בארץ, נראה לי שהיינו מגיעים לעמוד האחורי של “ידיעות אחרונות”… ניצלנו את הזמן להכיר את האנשים מהאוטובוס החדש, ולא שכחנו לשתות עם כולם…</p>

<p>ב-20/12 היתה הנסיעה האחרונה שלנו עם Stray לחלק הזה של הטיול: מ-National Park אל Wellington – העיר הדרומית ביותר באי הצפוני, אשר ממנה יוצאות המעבורות אל האי הדרומי. התכנון שלנו היה להישאר פה 6 ימים כדי לחגוג את חג-המולד בעיר גדולה ולא באיזה פארק בתיז-אל-נבי. התאכסנו ב-YHA, ולא ב-XBASE שזו האכסניה ש-Stray עובדים איתה. איתנו בחדר היו Svenja מגרמניה ו-Lotte מהולנד, שפגשנו ב-National Park. חדי העין וודאי מבחינים שזו ה-Lotte השניה בטיול הזה. לא חשוב, בכל מקרה, הכנו ארוחת ערב בת-זונה וגם הדלקנו נר שני. בת-חן, כפרה עליה, אילתרה חנוכיה מבקבוקי בירה (כמה מפתיע…), אז שמנו אותם על אדן החלון של המטבח (החדר היחיד בבניין שמותר להדליק בו אש), הדלקנו נרות ובירכנו וכל הגויים, ימח שמם, לא הבינו מה קורה. (למען הסר ספק: אני לא דתי, לא מאמין באלוהים וחושב שדת, באופן כללי, זה דבר לא טוב, אבל בחו”ל זה נחמד לפעמים. וגויים זה אולי רע, אבל גויות זה יכול להיות נחמד מאד.)</p>

<p>בלילה יצאנו לבאר של ה-XBASE ופגשנו את כל החברה האחרים מהאוטובוס. זה אחלה באר, כך מסתבר, והמחירים שם ממש טובים, אז זה הפך להיות פאב הבית שלנו בוולינגטון. הערב הזה היה הזוי במיוחד: אני היכרתי שתי אחיות איטלקיות מגניבות ועם בת-חן התחיל איזה בחור מקומי בשם מאט, שברגע שהוא שמע שהייתי הרבה שנים בצבא, הוא איבד עניין בבת-חן (לפחות באופן זמני) והתחיל לקדוח לי. הוא גם היה בצבא, הוא היה צלף בחי”ר, אז יש לנו על מה לדבר, אבל רבאכ, זוכרים את ההבחנה בין גויים לגויות? אז פה בדיוק היא באה ליד ביטוי. אבל נעזוב את זה. האחיות הגרמניות גררו אותנו (או אולי רק אותי, אני כבר לא זוכר…) לעוד מקום, בשם Kitty O’Shea’s, ובאיזשהו שלב, לא זוכר בדיוק מתי, חזרתי לאכסניה.</p>

<p>21/12 – יום מנוחה. מהנסיעות, מהבארים, מהחיים. טוב, לא מהבארים. על מי אני עובד? הדבר הכי מעניין שקרה במהלך היום היה שקבוצה גדולה שהתאכסנה ב-YHA הזמינה יותר מדי פיצות, ומלא פיצות הפכו להיות Free Food, שזה אחד הדברים הטובים ביותר שיכולים לקרות ל-Backpacker… בארוחת הבוקר פגשנו את ארז, ישראלי שמטייל לבד, והזמנו אותו לצאת בערב. יצאנו לפאב הבית, כמובן, ונחשו מי היה שם? נכון, מאט. ולמה זה חשוב? כי ארז הוא שלדגיסט, ז”א חייל אמיתי, לא ג’ובניק כמוני. ולא סתם, הוא היה צלף. רגע רגע, מי עוד היה צלף? נכון, מאט! ומה קרה כשמאט, מתחיל סדרתי עם בחורות, הכיר את ארז? הוא שכח מהבחורות ונדבק אליו כמו קרצייה… רואים שמאט היה צלף. הוא ממש טוב בלהיות ברתק… הוא ריתק את ארז יופי… ניצלתי את ההזדמנות שמאט מצא לו מטרה חדשה וברחתי משם :-) אגב, היום גילינו שטעינו בתאריכים, ובעצם רק היום זה נר ראשון. בקטנה.</p>

<p>למחרת (22/12) היה יום חשוב. בת-חן, כפרה עליה, מתכננת לעשות קעקוע מאורי כבר כמעט חודש, וחיכינו עם זה לוולינגטון כי אחד מהמקעקעים הטובים במדינה נמצא פה, והיום יש לה תור שם. אז לקחנו אוטובוס, כי זה באיזה פרבר מרוחק, והתייצבנו. במקור, הייתי אמור להיות שם רק כדי להחזיק לבת-חן את היד. אבל איך שנכנסנו פנימה, פתאום קלטתי מה הולך לקרות והצלם שבי התעורר. במשך קצת פחות משעה, שהתחלקה חצי-חצי בין ציור תבנית בטוש לבין הקעקוע עצמו, צילמתי קצת פחות מ-230 תמונות. מאוחר יותר אני אערוך את הסידרה לכדי 29 תמונות שמספרות סיפור. זו אחת מהסדרות הטובות שיצא לי לצלם. בערב, הזמנו את סבנייה ולוטה לארוחת ערב ואח”כ יצאנו.</p>

<p>היום הבא הוקדש לטיול בגנים הבוטניים ובעיר, עם חימנה – בחורה מצ’ילה שהיתה איתנו על האוטובוס. ככה יצא לי גם לראות קצת את העיר וגם לתרגל את הספרדית שלי. היה יום יפהפה, וואחרי הגנים הבוטניים המשכנו ברגל חזרה עד ל-YHA, דרך המרינה וקו המים (והגלידריה של Movenpick…) בדרך, ראיתי פרסומות ל-iPhone 3G, שנמכר בניו-זילנד לא נעול ובמחיר יחסית נמוך, בגלל שער הדולר. התחלתי לפנטז על לקנות לעצמי אחד, לא כי אני צריך אלא כי אני רוצה. וזו חתיכת החלטה, עבור 1129 דולר ניו-זילנדי (2400 שקל). אז החלטתי לא לקנות לפני שאני עושה כמה בירורים.  בערב חימנה ואני אכלנו א. ערב שאני הכנתי ואז יצאנו לעיר, והיה ערב סבבה.</p>

<p>24/12, יום הולדת לאמא שלי. אה, וגם ערב חג המולד. זמן של התחדשות. היום בבוקר גיליתי שאיבדתי את ה-Disk On Key שלי. לא קריטי, אין שם שום דבר שאין לי מגובה על הדיסק הנייד, אבל זה עדיין מבאס. שכחתי אותו באחד מהמחשבים באיזור האינטרנט באכסניה, ובניגוד למה שהייתם מצפים מניו-זילנד, זה לא היה שם כשחזרתי למחרת. אז כדי לפצות את עצמי על האובדן (כמו שאמרתי, זמן של התחדשות), הלכתי וקניתי לעצמי iPhone 3G 16GB Black חדש ולא נעול. אכן, התחדשתי. ישר דיברתי עם קובי, הבעלים המאושר של iPhone מזה זמן מה, והוא נתן לי את כל הטיפים למשתמש החדש. איזה כיף.</p>

<p>בערב, הכפרה ואני הכנו ארוחת ערב ענקית, גם כי חנוכה וגם כי כריסמס. מהאכסניה הצטרפה אלינו לוטה והאושפיזין היו ג’ולין וליאור, שהגדיל לעשות והביא כמה דונטס של כריסמס, על-תקן סופגניות. אחרי האוכל התבחבשנו קצת באכסניה, ויצא שעד שיצאנו ממנה לחפש מסיבה, השעה היתה כבר 23:30. למה זה משנה? כי הניו-זילנדים, החננות האלה, סוגרים בכריסמס את הכל בחצות. אז הלכנו אל The Establishment, דאנס-בר ליד האכסניה, והרמנו בירה-של-כריסמס. בחצות, כמובטח, זרקו אותנו החוצה וסגרו את המקום. עמדנו ברחוב אובדי עצות, כשפתאום עבר לו איזה אנגלי אחד, להלן פול, ושאל אותנו אם אנחנו רוצים לבוא למסיבה במקום שעדיין פתוח. בוא נגיד שלא היתה דילמה…</p>

<p>פול לקח אותנו ל-San-Francisco Bath House, מין מועדון ברחוב Cuba. המקום היה הומה, והמוזיקה לא היתה מי יודע מה, אבל בהתחשב באלטרנטיבות (לא היו אלטרנטיבות) זה היה מעולה. ישר התפזרנו כולנו במועדון. ג’ולין ואני רקדנו, בת-חן יצאה לעשן במרפסת ולפלרטט (היא ממש טובה בזה, באמת, הרבה זמן לא ראיתי כזו מיומנות…), לוטה עמדה ליד הבר ודיברה על אנשים וליאור הסתובב בכל המועדון. בערך בשלוש וחצי בלילה המשטרה הגיעה, ואמרה שהתלוננו על הרעש, אז שוב זרקו אותנו החוצה וסגרו את המקום. אני ליוויתי את ג’ולין לאכסניה שלה (היא היתה קצת רחוקה, ובכל-זאת השעה שלוש וחצי בלילה וג’ולין, שתזכה לחיים ארוכים, רק בת 18…) ופול, זה שהביא אותנו למסיבה, ליווה את בת-חן לאכסניה (את לוטה וליאור איבדנו באמצע הערב. לחוד, לא ביחד.) לקח לי בערך חצי שעה לעשות את הסיבוב עד לאכסניה של ג’ולין וחזרה, וכשהגעתי לפינה של הרחוב ליד האכסניה, בת-חן ישבה על המדרכה עם פול ושניהם היו עסוקים בשיחה שנראתה רצינית. לא הפרעתי להם והלכתי לישון.</p>

<p>25/12, חג המולד. אני קם עם כאב עצבני במרפק, בטח מכל ההשכבות בריקודים על ג’ולין אתמול. זה לא מצחיק בכלל כשהיד היחידה שלי לא מתפקדת טוב או כשכואב בה משהו, וזה אפילו די מפחיד לפעמים. הכפרה מודיעה לי רשמית שפול מדהים, חבל-על-הזמן, והם נפגשים שוב.</p>

<p>בת-חן בת 22. פול בן 36.<br />
בת-חן רווקה, פול גרוש.<br />
לבת-חן יש 3 אחים ואחיות. לפול יש אח, וילדה בת 16.<br /></p>

<p>זה הזכיר לי קצת חבר יקר מהעבר, שנהג לצאת עם נשים מבוגרות, ופעם צחקנו עליו שהוא קרוב יותר בגיל לילדים של זו שהוא יצא איתה מאשר אליה… אורן, לא נראה לי שאתה קורא את הבלוג הזה, אבל אתה כבר לא לבד :-)</p>

<p>הקטע המצחיק הוא שזה לא הפרש הגילאים שנראה לי מוזר. כל מי שמכיר אותי יודע שהגיל לא מעניין אותי והדבר היחיד שחשוב זה לפעול במסגרת החוק :-) זה כל הפרמטרים ביחד. אבל מצד שני, בטיול הכללים משתנים. הרי הם לא יתחתנו, וכל מה שקורה בטיול נשאר, בד”כ, בטיול. ככה שכשבת-חן באה להתייעץ איתי מה לעשות, אמרתי לה שאני בעד, בתנאי שאנחנו מוודאים איכשהו שהוא לא איזה רוצח סדרתי או משהו, כי בעוד שבועים אני עוזב לשבועיים ולא יהיה מי שישגיח עליה. הרי תמכתי בה כשהיא רצתה ללכת עם סיגאל, שהזמין אותה להצטרף אליו לנסיעה חזרה מכרייסטצ’רץ’ לאוקלנד, על חשבונו.</p>

<p>בערב ג’ולין באה שוב לארוחת ערב, כי מחר היא נפרדת מאיתנו. הערב לא יצאנו, אלא ישבנו עם כמה חבר’ה על בירה באכסניה.</p>

<p>זהו. מחר אנחנו עוזבים לאי הדרומי ובעצם עוזבים (באופן זמני) את האוטובוס של Stray. ניפגש שוב כשאני אחזור מסידני, בערך ב-14/2.</p>

<p><ins>נספח א’: יש אנשים שלא מבזבזים זמן</ins></p>

<p>בלילה של ה-17/12, הלילה הראשון ב-National Park, הלכתי לישון בערך ב-00:30. נרדמתי די מהר, ופתאום התעוררתי בבהלה למשמע צרחה. זו היתה צרחה מקפיאת דם, שהצליחה להעביר אימה אמיתית. היה די ברור שלאחת מהבנות היה סיוט, אז ניסיתי להירדם חזרה כשאני שומע את אחד מהבנים שואל “את בסדר?”. הקטע היה שהצרחה כל-כך הצליחה להעביר אימה, עד שבעודי שוקע חזרה בשינה עלו לי תמונות מכל מיני סרטי אימה, של סכינים מכל מיני סוגים, עם דם.</p>

<p>קטע מוזר, אבל לא זה העיקר. בבוקר התעוררתי ראשון, וכשהלכתי לשירותים ראיתי שכריס לא במיטה שלו. הנחתי שהוא בטח יצא לעשן או משהו. יצאתי בעצמי לסיבוב בסלון, אבל לא היה שם אף אחד, אז חזרתי לחדר. הפעם, כשנכנסתי, ראיתי פתאום שני זוגות רגליים במיטה של אניה. מרטין, בת-חן ואני היינו במיטות התחתונות ואניה, כריס וקארינה היו במיטות העליונות, בהתאמה.</p>

<p>אני, בתמימותי כי רבה, נזכרתי בצרחה של הלילה, והגעתי למסקנה המתבקשת שזו שצרחה היתה אניה, וכריס כנראה עבר למיטה שלה כדי להרגיע אותה. כשדיברתי עם בת-חן למחרת, היא צחקה עלי ואמרה שכריס ישן במיטה של אניה כבר בטאופו, וזו שצרחה היתה בכלל קארינה.</p>

<p>נו, לפחות הם לא העירו אותי, שיפור משמעותי לעומת Cairns :-)</p>

  </div><a class="u-url" href="/travel/worldtrip/2009/02/18/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%92.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
