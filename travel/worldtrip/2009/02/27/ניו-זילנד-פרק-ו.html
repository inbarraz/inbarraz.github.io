<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>סובב עולם - אנתולוגית ניו-זילנד / פרק ו’: האי הדרומי, חלק ב’ | Mostly Armless</title>
<meta name="generator" content="Jekyll v4.1.1" />
<meta property="og:title" content="סובב עולם - אנתולוגית ניו-זילנד / פרק ו’: האי הדרומי, חלק ב’" />
<meta property="og:locale" content="en_US" />
<meta name="description" content="פרק ו’: האי הדרומי, חלק ב’" />
<meta property="og:description" content="פרק ו’: האי הדרומי, חלק ב’" />
<link rel="canonical" href="http://localhost:4000/travel/worldtrip/2009/02/27/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%95.html" />
<meta property="og:url" content="http://localhost:4000/travel/worldtrip/2009/02/27/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%95.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2009-02-27T01:18:57+02:00" />
<script type="application/ld+json">
{"headline":"סובב עולם - אנתולוגית ניו-זילנד / פרק ו’: האי הדרומי, חלק ב’","dateModified":"2009-02-27T01:18:57+02:00","datePublished":"2009-02-27T01:18:57+02:00","mainEntityOfPage":{"@type":"WebPage","@id":"http://localhost:4000/travel/worldtrip/2009/02/27/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%95.html"},"description":"פרק ו’: האי הדרומי, חלק ב’","@type":"BlogPosting","url":"http://localhost:4000/travel/worldtrip/2009/02/27/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%95.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">סובב עולם - אנתולוגית ניו-זילנד / פרק ו&#39;: האי הדרומי, חלק ב&#39;</h1>
    <p class="post-meta">
      <time class="dt-published" datetime="2009-02-27T01:18:57+02:00" itemprop="datePublished">Feb 27, 2009
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#worldtrip">worldtrip</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p><ins>פרק ו’: האי הדרומי, חלק ב’</ins></p>

<p>20/1. בבוקר אני נפרד מהכפרה, כי אנחנו עולים על אוטובוסים שונים. קצת עצוב, גם כי התרגלנו נורא אחד לשני, גם כי זה סוף הטיול שלנו ביחד וגם כי שאבתי ממנה המון אנרגיות, ואני לא יודע איך יהיה עכשיו. נקווה לטוב.</p>

<p>גולת הכותרת של היום היתה אמורה להיות ההפלגה ב-Milford Sound. אבל מזג האויר היה זוועה: עננות כבדה וגשם רוב הזמן, ככה שלא באמת ראינו כלום. אלו היו 74 מהדולרים היותר מבוזבזים של חיי. אז שעתיים וחצי ישבתי לשיחה מעניינת עם קייט, בחורה מהאוטובוס, במקום לראות נופים עוצרי נשינה. מזג האויר לא הסתפק בלחרב לנו את ההפלגה ונשאר ככה כל היום. גם העצירות שעשינו בדרך, לכל מיני מפלים יפים ואגמי מראה קטנים, לא היו מרשימות כמו שהן יכלו להיות אם מזג האויר היה טוב. אבל מה אני מקטר? אני מטייל כבר 7 חודשים ועד עכשיו כמעט ולא היו לי בעיות מז”א…</p>

<p>בדרך חזרה מההפלגה עצרנו ב-Te Anau לקניות לערב. התארגנו כמה חבר’ה לארוחת ערב שתתבסס על הריזוטו המפורסם שלי, ויצא שאני מכין ארוחה לחמישה… בסוף כולנו הכנו את הארוחה ביחד, כשאני מתזמן את כל העבודה :-) האכסניה שהיינו בה, באיזו עיירה ממש קטנה שאני לא זוכר את שמה אפילו, היתה ממש נחמדה והיה להם סלון עם טלוויזיה ומחשב אינטרנט. ושוב התחברתי עם המחשב שלי וגלשתי ממנו. אני מעדיף לעשות את זה מתי שרק אפשר, כי אני לא יודע אילו וירוסים יש על כל המחשבים המשותפים, והדבר האחרון שאני צריך, כשאני מטייל, זה שהסיסמא שלי לחשבון הבנק או המיילים תגיע לידיים של איזה קרימינל.</p>

<p>כשג’נין, הגרמניה החמודה שמחקתי לה את המוזיקה, רצתה לגלוש, הצעתי לה לגלוש במחשב שלי במקום. אני חושב שבזה קצת פדיתי את הכבוד האבוד שלי אצלה, כי אחרי כמה זמן כבר גלשנו ביחד וראינו כל מיני קליפים מצחיקים ב-YouTube. אני חושב שהיא כבר לא כועסת עלי..</p>

<p>21/1. בבוקר יצאתי לרוץ עם ליסה, הכדורגלנית הדנית. במקור היתי אמור לרוץ איתה כבר ב-Abel Tasman אבל זה היה ביום שמחקתי לג’נין את המוזיקה ובמקום לרוץ הייתי עסוק בלשחזר. באופן מפתיע עמדתי יפה בקצב שלה. רצנו עד הנקודה אליה היא רצה אתמול בערב, ואז עוד קצת. בחזרה, מאה מטר לפני הסוף, נתנו שנינו ספרינט, ואז היתרון שלה בא לידי ביטוי והיא קרעה אותי :-) כשיצאנו כולם עם האוטובוס, ביקשתי מסיגאל למדוד את המרחק עם האוטובוס והסתבר שרצנו כמעט 6 ק”מ!</p>

<p>היום הקבוצה מתפצלת, כי יש שתי אופציות: הראשונה היא לקחת מעבורת אל Stewart Island, להעביר שם את הלילה ולחזור למחרת בבוקר, והשניה היא להישאר על האוטובוס ולבקר ב-Invercargill. אני בחרתי ב-Stewart Island. אז איך שירדנו מהאוטובוס והעמסנו את התיקים על המעבורת, גיליתי בכיס את המפתח של החדר, ששכחתי להחזיר בזמן הצ’ק-אאוט. שאלתי את סיגאל מה לעשות, והזרקן הזה אמר לי שאני יכול לזרוק את המפתח לפח. במדינה אחרת אולי הייתי עושה את זה, אבל בניו-זילנד, המקום בו כולם נחמדים, זה לא היה נראה כמו הדבר הנכון. למזלי, על מחזיק המפתחות היתה הכתובת של האכסניה, אז החלטתי שאני אשלח לו את המפתח חזרה.</p>

<p>ההפלגה אל Stewart Island לקחה כמעט שעה, אז ניצלתי את הזמן לשנ”צ. הגענו לאכסניה, פרקנו את התיקים ויצאנו אל המרפסת לנוח כמה דקות וכולם ניסו להחליט מה בא להם לעשות. בגלל שירד גשם, אני רציתי לשכור רכב ולהסתובב באי, אבל הבנות רצו לשכור קטנועים ואני לא נוסע על רכב דו-גלגלי, למעט מקרים מאד חריגים (גור, אני מדבר עליך. נעמי, זו היתה פעם אחת…). באכסניה היה אינטרנט חינם, כולל אלחוטי, אז שיחקתי לי קצת עם הטלפון ופתאום ראיתי את שרון, בן-דודי האהוב שעד לפני שנה לא היה לו קשר למחשבים, במסנג’ר. זה היה כיף גדול לדבר איתו במסנג’ר, כי בשנה האחרונה הוא נכנס חזק לתחום, ומדובר במישהו בשנות השלושים המתקדמות, לא בילד בן 15. סחתיין עליך, בן-דוד!</p>

<p>הלכתי לאכול צהריים, ואז הבנות באו לדבר איתי. אחת מהן שכחה את רשיון הנהיגה שלה בבית, אז היא לא יכולה לשכור קטנוע, אז הן רצו לדעת אם אני עדיין מעוניין לשכור אוטו. הלכנו לסוכנות ההשכרה, אני שכרתי רכב ושתי בנות אחרות שכרו קטנועים. אבל ליסה, אחת מהן, מעולם לא נהגה בקטנוע, ואחרי שהיא כמעט ריסקה אותו פעמיים עוד בחנייה, הודיעו לה רשמית שאם היא רוצה היא יכולה לבוא איתי באוטו, אבל קטנוע היא לא תקבל. וככה יצאנו, 3 באוטו (אני, הולנדית מס’ 1 ואנגליה – ליסה) ואחת (הולנדית מס’ 2) על קטנוע, לסיבוב באי, כשאני נוהג באוטו. הבעיה היתה שהרכב היה עם הילוכים, ולא אוטומט. טכנית, אסור לי לנהוג ברכב עם הילוכים. ברשיון הישראלי שלי כתוב “חייב אוטומט”, אבל איפשהו בתרגום לאנגלית, אפילו בצד השני של הרשיון הישראלי, ההגבלה הזו לא מופיעה… בעיקרון זו באמת לא בעיה, אבל כאן נוהגים הפוך, וההילוכים הם בצד של האין-יד… אז ליסה התנדבה להעביר הילוכים בשבילי, וזה היה די מצחיק אבל עבד טוב :-)</p>

<p>האי הוא די גדול, אבל האיזור שאפשר להסתובב בו הוא קטן מאד, כמה קילומטרים. זו היתה קצת אכזבה, כי מהר מאד הבנו שאין לנו מה לעשות פה אפילו חצי יום, אבל החלטנו להוציא מזה את המקסימום. הסתובבנו בין מפרצים יפים, נקודות תצפית ונקודה בה האי “מחובר לניו-זילנד בשרשרת” – מין גימיק לתיירים: יש שרשרת גדולה ממתכת שכאילו נכנסת לים, ויש אותו דבר ב-Bluff, דרום האי הדרומי. אלק.</p>

<p>בערך באמצע היום היתה לנו הרפתקה קטנה. ירדנו בגבעה תלולה והיינו צריכים לפנות פנייה מאד חדה. אני הערכתי שאני יכול לקחת את הפנייה. אבל גם ככה היה לי קשה לנהוג באוטו קטן, בגשם, עם הילוכים שמישהו אחר מעביר, בצד ההפוך של הכביש. אז חלוקת הקשב שלי סיננה את הבנות, שנראו לי הכי פחות חשובות באותו הרגע, ורק כשהגלגל הקדמי הימני ירד מהכביש לתעלה, הבנתי שמה שהבנות אמרו זה “תיזהר מהתעלה”… ניסינו קצת לחלץ את עצמנו אבל האוטו ישב טוב. אחרי כמה דקות עבר מישהו, עצר להעיף מבט ואז אמר שהוא ילך להביא כבל חילוץ. אחרי עוד כמה דקות הוא חזר וחילץ אותנו. איזה גבר.</p>

<p>המשכנו בנסיעה, ואז הגענו אל הנקודה האחרונה שעוד נשארה לנו לראות, שגם היא היתה משעממת, אבל אז ראינו שהכביש, שסומן במפה כאילו הוא מסתיים, ממשיך. אני עצרתי את האוטו והבחורה עם הקטנוע המשיכה קצת. היא חזרה אחרי דקה ואמרה שאין מה לראות. ואז ההולנדית שהיתה איתי באוטו החליטה שהיא רוצה סיבוב על הקטנוע, למרות שהיא ידעה בוודאות שאסור לה. הטיעון שלה היה שיש לה כזה בבית והיא נוהגת עליו כבר כמה שנים. משום מה, למרות שזה היה רעיון ממש מטומטם, החברה שלה הסכימה, וככה יצא שחיכינו עוד חמש דקות עד שהיא תהיה מרוצה.</p>

<p>בזמן שחיכינו עברה פתאום איזו מקומית בת 60+. דיברנו איתה קצת ואז היא אמרה לנו שהיא מאכילה תיכף את התוכים המפורסמים של האי, אז אנחנו מוזמנים לבוא. הלכנו אליה הביתה (חנינו מולה) והיא הלכה להביא בוטנים. כשהיא חזרה היא פיזרה אותם בכמה מקומות, ופתאום כמעט 10 תוכים ענקיים, בגודל של קולה ליטר וחצי, עפו אל הקערות. הם היו באים, לוקחים שניים ועפים, ואז חוזרים. הם לא פחדו מאנשים ובאו לקחת גם מהיד שלנו, ואחד אפילו טיפס עלי בדרך אל הקערה. מעבר לתמונות המדהימות שצילמנו שם, זו היתה חוייה מיוחדת שלא מופיעה בשום פרוספקט ויכולה לקרות רק למי שאשכרה מסתובב באי ומדבר עם אנשים. זה היה נהדר.</p>

<p>בערב חזרנו אל האכסניה, ובאמת, כצפוי, לא היה מה לעשות, אז ראינו כמה סרטים ברצף… איכשהו יצא שכולם היו של אדם סנדלר. יוצא שבטיול הזה אני משלים, בלי להתכוון, את רוב הפילמוגרפיה שלו..</p>

<p>22/2. בבוקר לקחנו את המעבורת בחזרה אל האי הדרומי ועלינו על האוטובוס. מצאתי את הכובע שלי, שפתאום אתמול לא ידעתי איפה הוא. לפני הכל, נסענו לצד השני של השרשרת שהזכרתי קודם, והיה שם גם שלט מרחקים כזה, אז ניצלתי את ההזדמנות לעוד תמונת “חומס אשכרה”, שיהיה מבחר.</p>

<p>התחלנו לנסוע צפונה, כשפנינו אל Dunedin. בדרך עצרנו באחד החופים שסיגאל מכיר שלפעמים יש שם אריות ים, ובאמת ראינו כמה, כולל אחד שיצא במיוחד מהמים כשהוא ראה אותנו, ואז ניסה לגרש אותנו מהחוף שלו. עצירה נוספת היתה בחוף עם מלא שחפים, ואני הרי שונא שחפים יותר מכל ציפור אחרת, אבל יצאו לי כמה תמונות ממש טובות, אז סלחתי להם, להפעם.</p>

<p>במהלך היום כריסטינה ואני היינו עסוקים בסימוס עצבני (בערך 30 הודעות ביום. כמו ילדים, בחיי.) שחלקו עסק בתזמון הפגישה הבאה שלנו. התכנון המקורי שלי היה לחזור מ-Dunedin אל Queenstown על ה-Stray, להישאר שם יום לטובת צילומים, ואז לחזור לכרייסטצ’רץ’. אבל הסתבר שאין מקום על האוטובוס אל Queenstown, אז ויתרתי על זה והחלטתי להזמין מקום על אוטובוס אחר, ישירות לכרייסטצ’רץ’. וככה יצא שנתתי לעצמי 3 לילות בכרייסטצ’רץ’, וקבעתי עם כריסטינה ב-26/2 ב-Nelson.</p>

<p>כשהגענו ל-Dunedin, אמרתי לסיגאל שדרכנו נפרדות, ואז הוא הפתיע אותי. הוא התנצל על הסיפור עם בת-חן ואמר שהוא לא התכוון שזה יהיה ככה. אמרתי לו “זה עניין שלך איתה, אבל אל תבלבל לי את המוח. לא נהיית נהג ב-Stray בשביל הנוף.” לא סיפרתי לו שהכפרה ביקשה שאני אנסה לארגן איזו נקמה קטנה, אבל החלטתי שעדיף שלא.</p>

<p>היה סיור במבשלת הבירה המקומית, אבל ויתרתי. גם לא בא לי בירה, גם הבירות המקומיות לא מדהימות וגם הייתי צריך לסגור את כל התוכניות עם כריסטינה – להזמין מקום בכלא, לסגור אוטובוס לכרייסטצ’רץ’ וטיסה לנלסון. וכריסטינה היתה יותר חשובה מהבירה. הדבר היחיד שהצטערתי עליו היה שהפסדתי הזדמנות לסיור במפעל של Cadbudy.</p>

<p>Cadbury, למי שלא מכיר, זה שוקולד מצויין. ויש להם מפעל ב-Dunedin. אני זוכר שעמדתי מולו, הרחתי את השוקולד וחשבתי על השיר מהכבש השישה עשר (כל הזכויות שמורות):</p>

<p>בסוף רמת-גן יש מקום מיוחד<br />
שם אפשר לעמוד ולהריח שוקולד<br />
יש שם בית גבוה גבוה, בלי חלונות, עם שלוש ארובות<br />
ושלושים מכונות יום ולילה עובדות<br />
ושבעים פועלים, עם סינר וכפפות<br />
מכינים שוקולד בכל הצורות<br /></p>

<p>שוקולד קטן ושוקולד גדול<br />
שוקולד יקר ושוקולד בזול<br />
שוקולד אגוזים ושוקולד סתם<br />
לעשירים ולכולם<br />
והריח בחינם, וכל האזרחים<br />
עוצרים ומריחים<br /></p>

<p>חזרתי למלון והכנתי את התיק, כי אני עוזב לפני כולם מחר. אף אחד פה לא היה באמת חבר, אולי חוץ מליסה שהיתה חברה של הכפרה, אז לא טרחתי להיפרד מכולם. בזה סיימתי את הטיול בניו-זילנד. בין עכשיו לבין הטיסה שלי לפיג’י אני אעביר זמן ואהנה, אבל זה לא יהיה טיול. אבל הפרק עוד לא נגמר…</p>

<p>23/1. האוטובוס אל כרייסטצ’רץ’ היה ממש לא נוח. כשהגעתי לכלא, הסתבר שמשום מה ההזמנה שלי לא נקלטה, אבל בגלל שכולם כבר הכירו אותי שם, כולל הבעלים (בכל-זאת, זו פעם שלישית בתוך חודש…), הם פתרו את זה וקיבלתי חדר של 4 במקום של 10, בתוספת קטנה.</p>

<p>נסעתי לעיר, וגיליתי שבדיוק יש בעיר פסטיבל של מופעי רחוב: World Buskers Festival. עשרות מופעים, מכל העולם, של הומור, אקרובטיקה וג’אגלינג. תענוג. הייתי אמור לפגוש את הכפרה, אבל בגלל תקלת תיאום היא חזרה לפרבר שהיא גרה בו עם פול. שלחתי כמה דברים הביתה, וחזרתי לכלא. באולם הסרטים ראו, נכון, את Lord of the Rings: The Two Towers. לא היה לי מה לעשות, אז הצטרפתי :-)</p>

<p>24/1. פתחתי לי את הבוקר עם עוד סרט, ונסעתי לעיר. פגשתי את פול והכפרה, ישבנו על קפה וקבענו לראות את אחד המופעים בשש בערב ואז לצאת. זה השאיר לי זמן לחזור לכלא להתארגן. נפגשנו בשש והלכנו אל ה-Arts Centre, שם היתה במה ועמד להתחיל המופע המרכזי של היום. היו בערך 6 מופעים, כשאחד האמנים, שלא מופיע בעצמו, אחראי על ההגשה והקישור ובעצם מעביר חלקים מההופעה שלו. זה היה פשוט יוצא מן הכלל. זה היה יפה, מצחיק, מדהים ועוד שאר סופרלטיבים. וההפתעה של הערב: מופע של שני ישראלים, אורי ונועה וייס, שנתנו מופע מדהים שקיבל את התשואות הכי רמות מכל השאר. כבוד למגזר!</p>

<p>אחרי ההופעה, בת-חן ואני הלכנו לדבר איתם, והזמנו אותם לבוא לשתות איתנו בירה. הם שמחו מאד לראות עוד ישראלים בקצה העולם, ועל ההזמנה. אז אחרי כמה התארגנויות הם באו והלכנו. קפצנו לבאר שצמוד ל-Arts Centre, ויצא שכל החבר’ה שהופיעו גם הגיעו לשם, אז פגשנו עוד כמה. ישבנו לבירה עם אורי ונועה וזוג אמריקאי, שמופיע בסאן-פרנסיסקו, וקבעתי איתם שאני אפגוש אותם שם ואראה את ההופעה שלהם…</p>

<p>25/1. ראיתי עוד כמה מופעים במהלך היום, הפעם בכיכר הקתדרלה. לישראלים היה מופע, אז כמובן שבאתי וגם צילמתי אותם. אחרי ההופעה שלהם הם באו איתנו לארוחת צהריים. ממש נהיינו חברים ביומיים האלה, וזה נחמד. בערב שוב הלכנו ל-Arts Centre, וראינו עוד כמה מופעים מדהימים. הפסטיבל הזה באמת יוצא מן הכלל! אח”כ יצאנו לאיזה באר, ובאו השותפות לדירה של פול. הכפרה חברה שלהן, אבל אני חשבתי שהן ממש מוזרות, ובאופן לא מפתיע הן נעלמו באמצע הערב, לטובת סמים…</p>

<p>בלילה, לפני שחזרתי לכלא, נפרדתי מפול, שלא אראה יותר, ומהכפרה, שלא אראה עד הארץ. היתה פרידה מרגשת, מלווה בהבטחות (בעיקר אוכל של אמא של בת-חן, אבל גם קפה בשינקין וערב בארים בתל-אביב…).</p>

<p>26/1. עשיתי צ’ק-אאוט מהכלא, בפעם האחרונה, לא לפני שדאגתי לצלם אותו מכל הכיוונים, למזכרת. בכל-זאת, זה מקום מאד מיוחד… הזמנתי הסעה לשדה, נפרדתי מכולם ועזבתי. בשדה, עשיתי צ’ק-אין באחת מהמכונות האוטומטיות, אלו שצריך לסרוק בהן את הברקוד על הכרטיס האלקטרוני המודפס, אבל לי לא היה כרטיס מודפס, אז הצגתי את הברקוד על ה-iPhone למכונה, וזה עבד :-)</p>

<p>אחרי שגמרתי את הצ’ק-אין, ראיתי טכנאי עומד מול מכונה פתוחה. אותי זה תמיד מעניין לראות דברים כאלה מבפנים, אז הלכתי לדבר איתו. זה מדהים איך אם אתה מדבר עם מישהו, הוא עלול לשכוח לשאול את עצמו אם אתה בכלל צריך להיות שם ולראות את מה שאתה רואה. אבל אני בצד של הטובים, אז אין מה לחשוש. בכל מקרה, התחלנו לדבר על המכונות ואז הוא סיפר לי שיש בעיה עם אחת המכונות, שעושה Restart כל הזמן (המכונות מבוססות על PC רגיל עם Windows). היתה לי שעה וחצי פנויה אז הצעתי לעזור לו. הוא היה בן ארבעים פלוס, וניכר היה שהוא לא באמת איש מחשבים אלא כנראה העבירו אותו איזה קורס על המכונה. אז הובלתי אותו במשך שעה, והצלחנו לאבחן בדיוק את הבעיה (למי שמתעניין: היתה בעיה עם ה-UPS שנמצא בתוך כל מכונה, ואז, ברגע שהמכונה סיימה לעלות, ה-Windows UPS Service גילה שיש בעיה עם ה-UPS, וה-Policy שמוגדר לו אמר שאם יש בעיה עם ה-UPS אז צריך לרסט את המחשב…). ככה העברתי לי את הזמן עד הטיסה.</p>

<p>זהו. תם הטיול. בעוד כמה שעות אני נפגש עם כריסטינה, ואני אעביר איתה שבועיים, עד שאסע לאוקלנד, לסידורים אחרונים לפני פיג’י. ניו-זילנד היתה מדהימה, ותפסה את המקום הראשון, תוך שהיא עוקפת את אוסטרליה. אני ממש שמח שהייתי פה, וממליץ לכולם.</p>

<p>בפרק הבא: אפילו בשבועיים עם כריסטינה קורים דברים מעניינים…</p>

<p>ענבר</p>

  </div><a class="u-url" href="/travel/worldtrip/2009/02/27/%D7%A0%D7%99%D7%95-%D7%96%D7%99%D7%9C%D7%A0%D7%93-%D7%A4%D7%A8%D7%A7-%D7%95.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
