<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>סובב עולם - בוקר טוב וייטנאם | Mostly Armless</title>
<meta name="generator" content="Jekyll v4.1.1" />
<meta property="og:title" content="סובב עולם - בוקר טוב וייטנאם" />
<meta property="og:locale" content="en_US" />
<meta name="description" content="בהו-צ’י-מין סיטי האוטובוס הוריד אותנו באמצע העיר. כצפוי, כל נהגי המוניות קפצו עלינו וניסו לעשות עלינו קופה. הם לא סיפרו לנו, כמובן, שאנחנו כבר נמצאים ברחוב שאליו רצינו להגיע. התרגיל הקבוע שלהם הוא לקחת את התיירים לסיבוב בעיר ואז להחזיר אותם בדיוק 100 מטר שמאלה, ולדפוק עליהם קופה. למזלנו, היה איתנו באוטובוס שבדי שגר פה כמה חודשים, אז הוא הסב את תשומת ליבנו לעניין הזה. זה, בצירוף העובדה הנהדרת שבוייטנאם משתמשים באותיות הלטיניות, עזר לנו להתמצא." />
<meta property="og:description" content="בהו-צ’י-מין סיטי האוטובוס הוריד אותנו באמצע העיר. כצפוי, כל נהגי המוניות קפצו עלינו וניסו לעשות עלינו קופה. הם לא סיפרו לנו, כמובן, שאנחנו כבר נמצאים ברחוב שאליו רצינו להגיע. התרגיל הקבוע שלהם הוא לקחת את התיירים לסיבוב בעיר ואז להחזיר אותם בדיוק 100 מטר שמאלה, ולדפוק עליהם קופה. למזלנו, היה איתנו באוטובוס שבדי שגר פה כמה חודשים, אז הוא הסב את תשומת ליבנו לעניין הזה. זה, בצירוף העובדה הנהדרת שבוייטנאם משתמשים באותיות הלטיניות, עזר לנו להתמצא." />
<link rel="canonical" href="http://localhost:4000/travel/worldtrip/2008/07/18/%D7%91%D7%95%D7%A7%D7%A8-%D7%98%D7%95%D7%91-%D7%95%D7%99%D7%99%D7%98%D7%A0%D7%90%D7%9D.html" />
<meta property="og:url" content="http://localhost:4000/travel/worldtrip/2008/07/18/%D7%91%D7%95%D7%A7%D7%A8-%D7%98%D7%95%D7%91-%D7%95%D7%99%D7%99%D7%98%D7%A0%D7%90%D7%9D.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2008-07-18T03:52:14+03:00" />
<script type="application/ld+json">
{"headline":"סובב עולם - בוקר טוב וייטנאם","dateModified":"2008-07-18T03:52:14+03:00","datePublished":"2008-07-18T03:52:14+03:00","mainEntityOfPage":{"@type":"WebPage","@id":"http://localhost:4000/travel/worldtrip/2008/07/18/%D7%91%D7%95%D7%A7%D7%A8-%D7%98%D7%95%D7%91-%D7%95%D7%99%D7%99%D7%98%D7%A0%D7%90%D7%9D.html"},"description":"בהו-צ’י-מין סיטי האוטובוס הוריד אותנו באמצע העיר. כצפוי, כל נהגי המוניות קפצו עלינו וניסו לעשות עלינו קופה. הם לא סיפרו לנו, כמובן, שאנחנו כבר נמצאים ברחוב שאליו רצינו להגיע. התרגיל הקבוע שלהם הוא לקחת את התיירים לסיבוב בעיר ואז להחזיר אותם בדיוק 100 מטר שמאלה, ולדפוק עליהם קופה. למזלנו, היה איתנו באוטובוס שבדי שגר פה כמה חודשים, אז הוא הסב את תשומת ליבנו לעניין הזה. זה, בצירוף העובדה הנהדרת שבוייטנאם משתמשים באותיות הלטיניות, עזר לנו להתמצא.","@type":"BlogPosting","url":"http://localhost:4000/travel/worldtrip/2008/07/18/%D7%91%D7%95%D7%A7%D7%A8-%D7%98%D7%95%D7%91-%D7%95%D7%99%D7%99%D7%98%D7%A0%D7%90%D7%9D.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">סובב עולם - בוקר טוב וייטנאם</h1>
    <p class="post-meta">
      <time class="dt-published" datetime="2008-07-18T03:52:14+03:00" itemprop="datePublished">Jul 18, 2008
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#worldtrip">worldtrip</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p>בהו-צ’י-מין סיטי האוטובוס הוריד אותנו באמצע העיר. כצפוי, כל נהגי המוניות קפצו עלינו וניסו לעשות עלינו קופה. הם לא סיפרו לנו, כמובן, שאנחנו כבר נמצאים ברחוב שאליו רצינו להגיע. התרגיל הקבוע שלהם הוא לקחת את התיירים לסיבוב בעיר ואז להחזיר אותם בדיוק 100 מטר שמאלה, ולדפוק עליהם קופה. למזלנו, היה איתנו באוטובוס שבדי שגר פה כמה חודשים, אז הוא הסב את תשומת ליבנו לעניין הזה. זה, בצירוף העובדה הנהדרת שבוייטנאם משתמשים באותיות הלטיניות, עזר לנו להתמצא.</p>

<p>ממש עכשיו, כשאני כותב את זה, במלון בהו-צ’י-מין סיטי (סייגון), הגיעו שני אמריקאים שסיפרו לי איך עשו עליהם את התרגיל הזה בדיוק…</p>

<p>כמה רשמים ראשונים על דרום וייטנאם:</p>

<p>הדבר הראשון שבולט לעין הוא הכמות הלא סבירה בעליל של אופנועים. אם חשבתי שבקמבודיה יש הרבה, פה זה פשוט לא הגיוני. יש יותר אופנועים מאשר הולכי רגל, ובניגוד לקמבודיה, כאן כולם עם קסדה. או לפחות הרוב המוחלט. ועוד דבר מדהים: התנועה פה זורמת כמו מים. אם אתם רוצים לעבור את הכביש, אתם פשוט חוצים. לא משנה איפה, לא משנה מתי. נחיל האופנועים פשוט יזרום משני הצדדים שלכם. כולם צופרים פה, אבל זו צפירת “שים לב, אני בא” ולא הצפירה ה-“זוז, יא מניאק” הישראלית.</p>

<p>הדבר השני: אמנם גם כאן ינסו כל הזמן למכור לכם משהו, אבל האנשים הרבה יותר נחמדים. אני זוכר שממש סבלתי מהעניין הזה בפעם שעברה. פה יותר מסבירי פנים ופחות כועסים אם אני לא קונה מהם כלום. אה, וכולם מחייכים.</p>

<p>מצאתי מלון יחד עם עוד כמה חבר’ה מהאוטובוס, ביניהן שתי שוייצריות: נורה ומלאני. מלאני מרגישה ממש לא טוב ואנחנו חושדים במלריה. אז נורה ואני מתארגנים על מונית ולוקחים אותה לראות רופא. למזלה, זו לא מלריה אלא סתם מחלה טרופית. היא מקבלת כמה כדורים ואנחנו מחזירים אותה למלון. היא צוללת למיטה ונורה ואני הולכים לאכול ארוחת ערב. נורה היתה בפיג’י (ואני בדרך), ואני הייתי בלאוס וצפון וייטנאם (ונורה ומלאני בדרך) אז אנחנו מחליפים טיפים.</p>

<p>למחרת, נורה ואני אוכלים בוקר ביחד ואז מסתובבים קצת בעיר. הן צריכות להוציא ויזה ללאוס, אז אנחנו משוטטים בכיוון של השגרירות ואז בחזרה. בדרך, אנחנו מבררים על טיולים באיזור. כבר עכשיו נראה שדרכינו נפרדות בקרוב. התוכניות שלנו לא דומות. אנחנו אוכלים בגט ברחוב (שארית מהכיבוש הצרפתי) וחוזרים למלון. אני מנצל את האינטרנט החינמי ומעלה תמונות, סוף סוף. אחרי שאני מסיים, אני מזמין סיור של יום אחד למקדש CaoDai ולמנהרות ה-CuChi.</p>

<p>למחרת קמתי מוקדם, כי הסיור יצא בשמונה וחצי ועוד רציתי להספיק לאכול בוקר. עליתי על האוטובוס ויצאנו לדרך. העיר הזו היא פשוט עצומה, ולקח לנו מלא זמן רק לצאת ממנה.</p>

<p>המקדש היה מאד צבעוני ומאד מיוחד. מבחוץ הוא נראה קצת כמו כנסיה, ובפנים היה אולם גדול עם הרבה עמודי תווך מאד מעוצבים, ומרפסות צפייה מאד צרות למעלה, מסביב. הגענו בדיוק בזמן טקס התפילה, כמו שתוכנן, וכולם ישר צילמו בלי סוף. גם אני, כמובן. בנוסף, היה יום מאד יפה בחוץ וזה איפשר לצלם תמונות נהדרות גם בחוץ.</p>

<p>אחרי המקדש יצאנו לכיוון מנהרות הקו-צ’י. בדרך, האוטובוס עצר במין האנגר ענק, והסתבר שזה המקום בו מייצרים את כל המזכרות שאנחנו רואים אח”כ בכל הדוכנים. מה שהיה מיוחד במקום הזה, וסיבה נוספת למה עצרנו דווקא שם ולא בכל אחד אחר ממיליון המקומות האחרים שהיו שמחים למכור לנו מזכרות, הוא שכל העובדים במפעל הם נכים. זהו בעצם מפעל שיקומי לכל מיני נפגעי שיתוק מוחין, מומים מולדים או שאר חארות שנגרמו כתוצאה מהשימוש האמריקאי בחומרים כימיים בזמן המלחמה. לא היו שם קטועים, וזה הוביל באופן מיידי לסיטואציה שבה במקום שכל העובדים הנכים יהיו האטרקציה עבור התיירים הבורגנים, אני הפכתי להיות האטרקציה עבור כל העובדים הנכים. בגדול לא היה אכפת לי, אני כבר רגיל, אבל החארות האלה אפילו לא הסכימו לעשות לי הנחה לאות הזדהות…</p>

<p>המשכנו בנסיעה אל המנהרות. בניגוד לפעם שעברה שהייתי בוייטנאם, בה הייתי במנהרות VinhMo באיזור ה-DMZ, כאן הדגש היה דווקא על תצוגה ומוזיאון ופחות על המנהרות. כל חוויית המנהרות היתה לאורך 200 מטר. בסוף, אגב, לקחו אותנו למטווח וכל מי שרצה יכול היה לירות במגוון נשקים. לא מעניין בעליל עבור כל מי שעשה טירונות.</p>

<p>חזרנו להו-צ’י-מין סיטי בשבע בערב. הלכתי להזמין לי את הסיור של היומיים בדלתא של המקונג - הסיור שכל-כך רציתי לעשות לפני שנתיים ולא עשיתי. אח”כ צ’יפרתי את עצמי בארוחה במסעדה איטלקית, וחזרתי למלון להעלות תמונות ל-Picasa. איזה כיף שיש פה מחשב נורמלי. יש לו אפילו צורב DVD, ואני אנצל את זה.</p>

<p>למחרת שוב קמתי מוקדם, אפילו יותר ממה שרציתי – סתם התעוררתי. אז ניצלתי את הזמן לעשות סדר בכל התמונות שלי ולגבות אותן לנגן MP3 שלי. אח”כ הלכתי לאכול ארוחת בוקר באותו מקום בו אכלתי בשלושת הימים האחרונים. הפעם, המצלרית בישרה לי שמחיר הארוחה עלה, אבל בגלל שאני לקוח קבוע היא תיקח לי את המחיר הישן. איזה כיף להיות לקוח קבוע :-) משם הלכתי לסוכנות הנסיעות וחיכיתי שיגיע האוטובוס.</p>

<p>האוטובוס הגיע, עליתי והתיישבתי מאחורי המדריך. האוטובוס התחיל לעשות סיבוב ברובע התיירים, כי היו כמה נקודות איסוף. ואז, בדיוק כשהוא מסיים את הרובע ולוקח את הפנייה לכיוון היציאה מהעיר, אני מחליט שאין זמן טוב מזה לשמוע מוזיקה. באוטובוסים בקמבודיה שמעתי הרבה DireStraits, והגיע הזמן לנסות עוד משהו שאני לא מכיר מספיק טוב. אני בא להוציא את הנגן מהתיק, ופתאום אני מגלה שהריצ’רץ’ פתוח והנגן לא שם.</p>

<p>חטפתי מכת אדרנלין, כמו כל-אחד. היו בדיוק 3 אופציות:</p>

<p>1.מישהו גנב לי את הנגן מהתיק כשלא שמתי לב<br />
2.לא סגרתי את התיק כמו שצריך והנגן פשוט עף החוצה<br />
3.שכחתי את הנגן במלון, מחובר למחשב<br /></p>

<p>הבנתי שאם גנבו לי אותו או אם הוא נפל לי, אני לא אמצא אותו בחיים, ואם שכחתי אותו במלון הוא יישאר שם, כי הוא היה מונח במקום שלא רואים אותו, וכשאני אחזור מחר אני אקח אותו. הנחתי שיומיים של נסיעות בלי מוזיקה זה באסה, אבל אני אשרוד את זה. אבל אז נזכרתי ששכחתי לקחת את החולצה של חומוס אשכרה, וזה כבר היה יותר מדי.</p>

<p>ישר עשיתי הצגה של Oh,shit! Oh shit! ואמרתי למדריך שחייבים לחזור כי שכחתי משהו ממש חשוב במלון. לא אמרתי לו מה, והוא גם לא שאל. הוא שאל אותי איפה המלון שלי, הראיתי לו את כרטיס הביקור של המלון והוא אמר בסדר. האוטובוס הסתובב וחזר לרחוב של המלון.</p>

<p>רצתי כמו מטורף בסמטאות הצרות. נכנסתי למלון וכמו שאומרים באנגלית, lo and behold הנגן היה מחובר למחשב. דחפתי אותי לתיק, רצתי לחדר, לקחתי את החולצה של אשכרה ורצתי חזרה לאוטובוס. התנצלתי יפה ואמרתי תודה, ונסענו.</p>

<p>נסענו איזו שעה וחצי, והגענו למקום שנקרא CaiBe, עברנו לסירה קטנה והתחלנו לשוט בתעלות של הדלתא של המקונג. בשבילי, זה אחד הרגעים החשובים בטיול. בפעם שעברה שהייתי בווייטנאם, לפני שנתיים, עזבתי אותה באמצע בגלל מגוון של סיבות, והדלתא של המקונג, שמאד רציתי לראות, נשארה אצלי ברשימה. עכשיו אני מרגיש שסגרתי מעגל…</p>

<p>התחנה הראשונה שלנו בסיור היא מפעל לייצור ממתקים מאורז ומקוקוס. זה די מגניב לראות את כל השלבים בתהליך שמייצר את מה שמנסים למכור לנו בכל מטר במדינה הזו. נתנו לנו גם לטעום קצת, וזה היה מעניין. הבעייה היתה כשהגענו לדוכן של ליקר הנחשים. למי שלא מכיר, באיזור המקונג יש מסורת של שתיית משקה אלכוהולי שמושרים בו נחשים. זה מין קטע כזה, והם מאמינים שזה עוזר לכל מיני דברים (כמו כאבי גב למי שכל היום התכופף כשעבד בשדה). אז יכול להיות שבסיטואציה מסויימת עוד הייתי טועם את הדבר הזה (כי הציעו לנו), אבל מה שהיה כאן היה פשוט מגעיל. הייתה ג’ארה ענקית שבה נחו להם איזה 5 נחשים מתים ומעל כולם ישבה לה ציפור שחורה וקטנה. וזה כבר היה מגעיל. אז נכון שיש סיפור מאחורי זה, וזו ציפור שגדלה רק במקונג, אבל שבחתונה שלכם יהיה בקבוק כזה…</p>

<p>חזרנו לסירה, וזה היה בדיוק הזמן לתמונת האשכרה שלי. שמתי את החולצה וביקשתי מזה שישב לידי בסירה, שהסתבר שהוא מספרד (ולכן כבר נהיינו חברים טובים) שיצלם אותי. יש לי כבר תמונה מתאילנד, קמבודיה ועכשיו מווייטנאם. כמה דקות אח”כ, הגענו לארוחת הצהריים ב-An Binh, ואחריה היה זמן חופשי של שעה וחצי להסתובב עם אפניים ברחבי האי שעצרנו בו. אני לא מסתדר טוב עם אופניים, וחוץ מזה יש משהו אחר שאני אוהב הרבה יותר לעשות אחרי ארוחת הצהריים. ניחשתם נכון, לישון. אז נכנסתי לי לאיזה ערסל שהיה תלוי שם, שמתי מוזיקה והתנתקתי מהעולם.</p>

<p>אחרי ההפסקה נסענו לשוק ב-Vinh Long. היתה לנו שעה וחצי להסתובב שם, ואני הסתובבתי עם גרמניה אחת שהיתה איתנו בסירה. היא גרה שנה בבייג’ינג ולמדה סינית, ובחמשת השבועות האחרונים גרה בהו-צ’י-מין סיטי. הסתובבנו קצת, ואז ראיתי שתיכף נגמר לי הכסף, אז עברתי בכספומט ושוב, כמו לפני שנתיים, הוצאתי מיליון דונג. כן, רבותיי, הוצאתי מיליון דונג מהכספומט. למי שתוהה, זה יוצא בערך שישים דולר, כי יש 16,800 דונג בדולר, אבל עדיין הייתי מיליונר לכמה רגעים (עד שקניתי משהו, כמובן…).</p>

<p>מ-Vinh Long נסענו ל-Can Tho לישון. היה לנו מלון די מעאפן, ודוד (הספרדי) ואני חלקנו חדר. המדריך הזהיר את כולם שיש מלריה באי הזה ושחייבים להימרח כמו שצריך. אני החלטתי לא לקחת את כדורי המלריה, כמו לפני שנתיים, אז נמרחתי כהלכה. דוד ואני הלכנו לאכול וכבר התחלתי להיעקץ. ויתרנו על התוכנית לחפש באר באיזור וברחנו חזרה לחדר.</p>

<p>למחרת התחלנו ב-Cai Rang, בשוק הצף. זה די מדהים לראות עשרות חנויות שהן בעצם סירות, ואנחנו הסתובבנו בין כולן. ולא רק זה, יש אפילו גזלנים צפים - סירות קטנטנות שמגיעות אליך ומנסות למכור לך שתייה… המשכנו ל-Can Tho ואז עלינו על האוטובוס חזרה. בדרך עלו עוד אנשים מסיור אחר והתיישבה לידי אמריקאית חמודה, שמטיילת עם אח שלה. שמענו ביחד Dire Straits כל הדרך חזרה. לקראת סוף הנסיעה, התחיל לרדת מבול… איזה תזמון מעולה… חזרתי למלון ואחרי מקלחת קצרה, נפגשתי לארוחת ערב עם האמריקאית ואחיה.</p>

<p>בבוקר קמתי מוקדם. זה היה היום אחרון שלי בוייטנאם (ה-10 ביולי, אם איבדתם ספירה), והיה לי הרבה מה לעשות. התחלתי בביקור במוזיאון המלחמה. זה היה ממש מרתק, בעיקר כי כישראלי (או מישהו מהעולם המערבי, לצורך העניין) כל מה שאני יודע על מלחמת וייטנאם מגיע מהסרטים האמריקאים שהיו, איך לומר, משוחדים. קיבלתי פרספקטיבה חדשה ומעניינת. אח”כ המשכתי לסיבוב סידורים (צרבתי תמונות וגיביתי הכל, תיקנתי את כיסוי הגשם של התיק) ואז לקחתי מונית לשדה.</p>

<p>בתור לצ’ק-אין היה לי משעמם, אז התחלתי לדבר עם סקוטית אחת בתור לידי ועם אמריקאי וגרמנית שעמדו מאחורי. כשהגיע תורי, זה היה הזמן לבדוק את הגבולות של המערכת. אתם אל תנסו את זה בבית, כי לי תמיד יסלחו בגלל היד, ואני גם כנראה יודע לשחק את הטמבל די טוב (אלה שחשבו עד היום שאני טמבל –  זו היתה הצגה. בחיי.). ניגשתי לדיילת הקרקע ובמקום כרטיס אלקטרוני ודרכון הגשתי לה צילום צבעוני מנויילן של הדרכון וחתיכת נייר שכתובות עליה 5 האותיות של ה-Booking Reference  של כרטיס הטיסה.</p>

<p>עם הנייר לא היתה לה בעיה, אבל הצילום של הדרכון בלבל אותה. הצילום הזה הוא אחד הטריקים הטובים ביותר שאי פעם למדתי בטיולים. צילום צבעוני ומנויילן של הדף עם התמונה מכיל את כל המידע שיש בדרכון, וככה אתם לא צריכים להוציא את הדרכון אף פעם או לתת אותו לכל מיני בתי מלון, ואם אתם בטרק והדרכון באכסניה, תמיד תהיה לכם תעודה מזהה מנויילנת, למקרה אסון. וחוץ מזה, בכל מיני מדינות מתפתחות כולם בטוחים שזו תעודה רשמית של המדינה.</p>

<p>אז היא קראה לממונה עליה, שהסביר לי שזו פעם ראשונה שהם נתקלים בתעודה הזו והם לא מכירים אותה. מנסיון, אני יודע שאין בעיה לעלות עם זה לטיסות. אפילו רק לפני שבוע עשיתי את זה בטיסה מקו-סמוי לבנגקוק. אז הסברתי להם בטון בטוח שאמנם זה לא דרכון, אבל יש שם את כל הנתונים שהם צריכים. “היי, תסתכלו על התמונה ואז עלי. זה אני!”, אמרתי. הם קראו לעוד ממונה, היא העיפה על זה מבט, עוד מבט עלי ואישרה להם. עוד ניצחון על השיטה…</p>

<p>אח”כ הגיע תור המשקל. התיק שלי שקל 18.5 קילו, והיה מותר לי להעלות רק 15 (טיסה מוזלת של Air Asia). אז כמובן שישר התחלתי בהצגה (ד: דיילת, ע: ענבר):</p>

<p>ד: אדוני,יש לך overweight של שלושה וחצי קילו.<br />
ע: אני יודע, אבל יש לי שם שתי פרותזות ועוד כמה חלקי חילוף, וזה קצת לא הוגן כי זה בנוסף למה שכל אחד אחר היה לוקח.<br />
ד: [מתחילה לגמגם] כן, אבל זה יותר מדי. אולי אתה יכול להעביר קצת לתיק השני?<br />
ע: אני כנראה יכול, אבל זה די עמוק בתיק, ובאמת, זה קצת לא הוגן…<br />
ד: תראה לי רגע את התיק השני שלך.<br />
ע: [מסתובב, ומראה לה תיק שבלי ידיעתה כבר שוקל 10 קילו]<br />
ד: טוב, נו, בסדר.<br /></p>

<p>נה נה נה נה נה.</p>

<p>אבל בזה לא הפסקתי. כמו שאומרת דוקטרינת הלחימה הישראלית (המקורית, לפני שהצבא נהיה חננה), לא מספיק לנצח את האוייב, צריך לרדוף אותו, להכות בו במנוסתו ולהביס אותו באופן טוטאלי, כך שלא יחשוב על להתעסק איתנו שוב.</p>

<p>בטיול שעבר למדתי שאייר אסיה מעלה נכים למטוס לפני כולם. בהתחשב בזה שאין מקומות מסומנים, מי שנכנס ראשון יושב במקום הכי טוב. אז התחלתי לתכנן את הטקטיקה. בינתיים, נתקלתי פתאום בגרמניה שעמדה מאחורי בתור לצ’ק-אין והתחלנו לדבר. עברנו את ביקורת הדרכונים יחד וישבנו לאכול משהו לפני הטיסה. כשהגענו לשער העלייה למטוס, כבר היו שם מלא אנשים שעומדים בתור. סיפרתי לה על התרגיל שאני מנסה לעשות, והיא צחקה והחליטה להצטרף, כניסוי.</p>

<p>בזמן שכולם עמדו בצד, אנחנו התיישבנו על הרצפה, ממש מול הדיילים של חברת התעופה, כדי לוודא שהם רואים אותנו. אחרי כמה דקות שבהן לא קיבלתי תגובה, החלטתי לקחת את העניינים לידיים (ובמילים אחרות: חתירה למגע). הלכתי לאחת הדיילות ושאלתי אותה אם היא רוצה שאני אעמוד במקום מסויים או שהיא רוצה פשוט לקרוא לי בעצמה (כמובן, תוך הצגת הפרותזה באופן גלוי)… היא אמרה לי שאני יכול לחזור לשבת. לא ידעתי אם זה עבד או לא, אבל בכל מקרה כולם כבר עמדו בתור אז זה לא שינה הרבה.</p>

<p>הגרמניה ואני המשכנו לשבת ולדבר ופתאום, ממש אחרי שמודיעים על תחילת העלייה למטוס, מגיעה דיילת הקרקע ומבקש תממני לבוא איתה. אהה! זה עבד!</p>

<p>עכשיו היה הזמן לעקרון נוסף מעקרונות המלחמה: ניצול הצלחה. הצבעתי על הגרמניה ואמרתי:</p>

<p>Is it possible for my girlfriend to come with me?</p>

<p>להזכירכם, רק פגשתי אותה לפני שעה… אבל הפלא ופלא, הדיילת אמרה “בטח”, ושנינו קמנו, הלכנו אחריה ונעמדנו בראש התור :-) נכנסנו אחרי ה-ExpressBoarding (כאלה שמשלמים יותר כדי לעלות ראשונים למטוס), והתיישבנו ליד החלון.</p>

<p>המשימה הושלמה. אנחנו בדרך לבנגקוק.</p>

<p>המשך יבוא.</p>

<p>ענבר</p>

  </div><a class="u-url" href="/travel/worldtrip/2008/07/18/%D7%91%D7%95%D7%A7%D7%A8-%D7%98%D7%95%D7%91-%D7%95%D7%99%D7%99%D7%98%D7%A0%D7%90%D7%9D.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
