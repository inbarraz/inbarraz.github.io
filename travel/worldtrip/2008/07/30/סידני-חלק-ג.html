<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>סובב עולם - סידני – תיירים במחלקת עסקים (חלק ג’) | Mostly Armless</title>
<meta name="generator" content="Jekyll v4.1.1" />
<meta property="og:title" content="סובב עולם - סידני – תיירים במחלקת עסקים (חלק ג’)" />
<meta property="og:locale" content="en_US" />
<meta name="description" content="14/7. אחרי הערב הראשון של קובי ושלי בסידני, בו למדתי לשחק פוקר ויצאנו קצת לעיר, הייתי די עייף. אבל בכל זאת קמתי בתשע, כי באכסניה היתה ארוחת בוקר חינם. אלא שעד שהוצאתי את עצמי מהמיטה, התלבשתי כראוי (כי הארוחה היא בחוץ, בחצר) וירדתי למטה, כבר לא נשאר אוכל. אז לא היתה לי ברירה: חזרתי לישון." />
<meta property="og:description" content="14/7. אחרי הערב הראשון של קובי ושלי בסידני, בו למדתי לשחק פוקר ויצאנו קצת לעיר, הייתי די עייף. אבל בכל זאת קמתי בתשע, כי באכסניה היתה ארוחת בוקר חינם. אלא שעד שהוצאתי את עצמי מהמיטה, התלבשתי כראוי (כי הארוחה היא בחוץ, בחצר) וירדתי למטה, כבר לא נשאר אוכל. אז לא היתה לי ברירה: חזרתי לישון." />
<link rel="canonical" href="http://localhost:4000/travel/worldtrip/2008/07/30/%D7%A1%D7%99%D7%93%D7%A0%D7%99-%D7%97%D7%9C%D7%A7-%D7%92.html" />
<meta property="og:url" content="http://localhost:4000/travel/worldtrip/2008/07/30/%D7%A1%D7%99%D7%93%D7%A0%D7%99-%D7%97%D7%9C%D7%A7-%D7%92.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2008-07-30T12:03:27+03:00" />
<script type="application/ld+json">
{"headline":"סובב עולם - סידני – תיירים במחלקת עסקים (חלק ג’)","dateModified":"2008-07-30T12:03:27+03:00","datePublished":"2008-07-30T12:03:27+03:00","mainEntityOfPage":{"@type":"WebPage","@id":"http://localhost:4000/travel/worldtrip/2008/07/30/%D7%A1%D7%99%D7%93%D7%A0%D7%99-%D7%97%D7%9C%D7%A7-%D7%92.html"},"description":"14/7. אחרי הערב הראשון של קובי ושלי בסידני, בו למדתי לשחק פוקר ויצאנו קצת לעיר, הייתי די עייף. אבל בכל זאת קמתי בתשע, כי באכסניה היתה ארוחת בוקר חינם. אלא שעד שהוצאתי את עצמי מהמיטה, התלבשתי כראוי (כי הארוחה היא בחוץ, בחצר) וירדתי למטה, כבר לא נשאר אוכל. אז לא היתה לי ברירה: חזרתי לישון.","@type":"BlogPosting","url":"http://localhost:4000/travel/worldtrip/2008/07/30/%D7%A1%D7%99%D7%93%D7%A0%D7%99-%D7%97%D7%9C%D7%A7-%D7%92.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">סובב עולם - סידני – תיירים במחלקת עסקים (חלק ג&#39;)</h1>
    <p class="post-meta">
      <time class="dt-published" datetime="2008-07-30T12:03:27+03:00" itemprop="datePublished">Jul 30, 2008
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#worldtrip">worldtrip</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p>14/7. אחרי הערב הראשון של קובי ושלי בסידני, בו למדתי לשחק פוקר ויצאנו קצת לעיר, הייתי די עייף. אבל בכל זאת קמתי בתשע, כי באכסניה היתה ארוחת בוקר חינם. אלא שעד שהוצאתי את עצמי מהמיטה, התלבשתי כראוי (כי הארוחה היא בחוץ, בחצר) וירדתי למטה, כבר לא נשאר אוכל. אז לא היתה לי ברירה: חזרתי לישון.</p>

<p>התחלנו את היום באחת בצהריים, בבראנץ’ ברחוב אוקספורד, שאם יש בו משהו אחד שיש ממנו יותר מאשר חנויות, זה מקומות לאכול או לשתות בהם. בעודנו יושבים עברה פתאום אנה, החברה של מאט מפרק א’. אפילו בסידני אני כבר מכיר מספיק אנשים בשביל לפגוש אותם אקראית ברחוב. מה יהיה?!? אחרי האוכל הלכנו למרכז העיר, כי היינו חייבים למצוא מקום אחר לישון בו. החשש היה שבגלל ה-World Youth Day וביקור האפיפיור לא יהיה מקום פנוי. קובי הציע שנחפש מלונות, ושנתחיל במלון שהוא היה גר בו כשהוא עבד בסידני.</p>

<p>המלון נקרא Stellar Hotel, והוא נמצא ב-Wentworth Avenue, שזה מתחת להייד פארק – ממש בצנטרום של הפיילה. המלון שייך לרשת Best Western וקובי הוא כבר לקוח מועדף שם, כי בשנתיים האחרונות שלו הוא ישן 70% מהלילות, בערך, בבתי מלון ברחבי העולם, וכולם היו Best Western או גרוע מכך, Hilton. כבר הזכרתי שהוא עובד מאד קשה? אז קיווינו להרוויח איזה שדרוג או  משהו ובאמת, בשנייה שנכנסנו למלון התקבלנו בברכת “שלום וברוך שובך”.</p>

<p>ביקשנו לראות חדר פשוט, עם 2 מיטות. החדר עלה 240 דולר, אבל בגלל שקובי לקוח חוזר קיבלנו הנחה והציעו לנו את החדר ב-149 דולר אוסטרלי, והוא אפילו היה פנוי ל-5 הלילות שתיכננו להישאר בסידני אחרי שנצא מהאכסניה. זה יצא 75 דולר לאדם ללילה, אבל בהתחשב בעובדה ששילמתי 60 דולר על חתיכת חרא לפני שבוע ופה אני מקבל חדר בן-זונה, עם מיטה זוגית לעצמי, מקלחת, מטבחון, פלאזמה ו-DVD ועוד כמה צ’ופרים (היה אינטרנט אלחוטי במלון, למרות שהוא עלה כסף) ב-15 דולר יותר, זה היה, כמו שאומרים באנגלית, A No-Brainer. אבל לא רצינו להחליט ישר, אז אמרנו להם שנבדוק עוד כמה מקומות ונחזור אליהם עם תשובה. ממילא אנחנו עוזבים את האכסניה רק מחרתיים, אז יש זמן.</p>

<p>הסתובבנו עוד קצת בעיר ובדקנו עוד איזה מלון או שניים, וראינו שבגדול ההצעה שקיבלנו ב-Stellar היתה הכי טובה, אז החלטנו לעבור שם למחרת ולעשות הזמנה.</p>

<p>הלכנו לראות את הגשר המפורסם – Sydney Harbour Bridge. הלכנו אותו עד האמצע וצילמנו תמונות מדהימות של מבנה האופרה. אח”כ, ירדנו למטה ונכנסנו למשרדים של ה-Bridge Climb – אטרקציה שבמסגרתה עולים על הגשר, ממש על הקונסטרוקציה מהברזלים, ומגיעים ממש עד למעלה – 134 מטר מעל המים – ואז יורדים בחזרה. זו נשמעה אחלה אטרקציה, למרות המחיר המזעזע שלה: החל ב-179 דולר לאדם בשעות הבוקר והלילה וכלה ב-249 דולר לאדם בשעת הדמדומים. וזה עבור חוויה של 4 שעות, במצטבר, כולל תדריך ואימון! רק לשם השוואה, אפשר לקבל במחיר הזה סופ”ש בטורקיה, במלון “הכל-כלול”, עם הטיסות ועם הדיוטי-פרי. אז החלטנו לא להחליט. מה שכן, כדי לחסוך זמן במקרה שנרצה לבוא בכל-זאת, פתחו לנו כרטיס לקוח ועברנו תדריך קצר, בעיקר בגלל שאני, כמו בעוד הרבה מקרים, קצת חריג בנוף.</p>

<p>ירדנו מהגשר אל The Rocks – השכונה הראשונה בסידני בפרט ובאוסטרליה בכלל. גם שם, כמובן, צילמנו. בדיוק כשקובי ואני עם המצלמה ביד, מגיעה אמא עם הבן הקטן שלה, ומתחילה לצלם אותו על רקע מבנה האופרה. אם יש משהו שאני אוהב לצלם במיוחד זה אנשים שמצלמים אנשים אחרים. אז צילמתי את שניהם ואח”כ, כמובן, ניגשתי אליהם והראיתי להם את התמונות. הסתבר ש-Serena מבקרת בסידני עם וויליאם, הבן שלה, והם בכלל מביירון ביי – Byron Bay – מקום בחוף המזרחי שנגיע אליו בעוד כמה שבועות. אז אני הבטחתי לשלוח להם את התמונת שצילמתי, והיא הבטיחה להזמין אותנו לבירה כשנגיע לביירון ביי.</p>

<p>אחרי כל הסיפור הזה נשאר לנו לשרוף זמן עד הערב, כי בערב אנחנו מוזמנים לארוחת ערב עם החבר’ה שקובי עבד איתם כשהוא גר פה. אז הלכנו לחנות ספרים והתחלנו לחפש בשבילי ספרים על פוקר. מצאנו כמה, והתיישבנו בפינת העיון לקרוא אותם. אני לא זוכר מי התקשר למי, אבל פתאום קובי היה בטלפון עם דיוק, אחד החבר’ה שאנחנו פוגשים בערב, שסיים לעבוד והיה ממש באיזור. אז יצאנו מהחנות והלכנו לשבת על בירה במקום שנקרא Art House. כשסיימנו את הבירה, לקחנו מונית למלון של אלי – ישראלי שקובי עבד איתו בסידני וגר באוסטרליה כבר 4 שנים, במלבורן. שם פגשנו גם את וינסנט, שגם עבד עם כולם, ומשם נכנסנו למונית ונסענו לצפון סידני (זה השם של עיר נפרדת – North Sydney – זה לא כמו “צפון תל-אביב”.), למסעדה, שם חיכתה לנו אמה, שגם היא, כצפוי, עבדה עם כולם.</p>

<p>ארוחת הערב היתה אחת מהמשובחות שאכלתי מזה זמן רב, עם כמה מנות והרבה אלכוהול וצחוקים. שתינו שני בקבוקי יין משובח, והיתה אווירה מצויינת. נשארנו אחרונים במסעדה והצוות חיכה רק לנו שנסיים… והחשבון? 60 דולר. בקטנה. :-)</p>

<p>אחרי הארוחה נסענו לאכסניה, אני ירדתי והלכתי לישון וקובי המשיך לקזינו. שיבושם לו…</p>

<p>15/7. התעוררתי בחמש. לפנות בוקר. לא יודע למה, אל תשאלו אותי. חזרתי לישון וכשהתעוררתי שוב, עדיין לפני קובי, ישבתי קצת במיטה וכתבתי את הבלוג, עם האינטרנט ש-“שאלתי” מהמלון ליד. אני מופתע שהסיסמא שלי עדיין עובדת. מעניין כל כמה זמן הם מחליפים אותה. יותר מזה: הפורטל שעושים בו login נראה קצת יותר מכובד מפורטל שמישהו היה מקים עבור מלון ומשרת רק את לקוחות המלון. התחלתי לשאול את עצמי אם הפורטל הזה עשוי להיות City-Wide או, טוב מכך, Nation-Wide…</p>

<p>כשקובי קם, הלכנו לאכול צהריים ואז לעיר. עברנו במלון מאתמול, כדי להזמין את החדר למחר, אבל אז נתקלנו בבעיה: מתוך 5 הלילות שהבטיחו לנו, הראשון כבר הוזמן והחדר לא היה פנוי. החדר היחיד במלון שהיה פנוי לאותו הלילה היא ה-Delux Suite – מין סוויטה עם 2 חדרי שינה. אבל המחיר של זה היה בשמיים – 420 דולר – וכמה שקובי ואני אוהבים להתפנק איפה שאפשר, זה באמת היה מוגזם. אפילו עם ההנחה שקובי קיבל זה עדיין ירד ל-210 דולר ללילה, וזה עדיין הרבה. אז עשינו קצת פרצופים וישבנו להם על המצפון על זה שהבטיחו לנו חדר והוא לא זמין והמחיר של הסוויטה גבוה מדי. אז פקידת הקבלה הלכה לחדר ליד להתייעץ עם האחראי עליה, וחזרה עם התשובה הבאה: הם מוכנים לבוא לקראתנו ולתת לנו את הסוויטה במחיר של 189 דולר במקום 420, שזו הנחה של 231 דולר, ז”א שנשלם 45% ממחיר החדר. זה יצא 40 דולר יותר מהחדר המקורי. לא ידענו מה זו הסוויטה אבל אני אף פעם לא הייתי בסוויטה ועבור עוד 20 דולר ללילה אחד לא היה אכפת לי לנסות, ואת קובי לא צריך היה לשכנע. אז אפילו לא טרחנו לראות את הסוויטה – לקחנו לילה ראשון בסוויטה ועוד 4 בחדר הרגיל.</p>

<p>בנקודה זו, בה נכנסות מילים חדשות (כמו מלון, סוויטה, שני חדרי שינה) לטרמינולוגיה שלי כמטייל, אני רוצה להזכיר לכולם שאנחנו בטיול תרמילאים.</p>

<p>אחרי שהזמנו את החדר, קפצנו קצת לאינטרנט קפה, כי שנינו היינו צריכים לעשות קצת סדר בתמונות. אבל אז קובי גילה שבשש וחצי מתחיל טורניר פוקר בצפון סידני, והוא שאל אותי אם אני רוצה לבוא. טורניר פוקר, למי שלא יודע, זו דרך נהדרת ללמוד ולהתאמן. כולם משלמים דמי כניסה חד פעמיים לטורניר, כולם מקבלים ערימת צ’יפים (ז’יטונים) באותו הגודל, בד”כ כמה אלפי דולרים, ובעיקרון משחקים עד שכולם עפים מהמשחק אחרי שהפסידו את הצ’יפים. סך כל דמי הכניסה, פחות עמלת הקזינו, מחולקים כפרס בין השניים או השלושה ששרדו הכי הרבה. בטורנירים פשוטים, כמו זה שקובי מצא, דמי הכניסה הם בסה”כ 11 דולר ומקבלים תמורתם צ’יפים באלפיים דולר, וזו סביבה מצויינת להתאמן. לשם השוואה, ללכת לקולנוע במקום זה היה עולה לנו 20 דולר לכרטיס, היה נגמר קודם ולא היה לנו שום סיכוי להרוויח כסף (לא שלי היה איזשהו סיכוי גם בטורניר…).</p>

<p>אז הסכמתי. נכנסנו לרכבת ונסענו 40 דקות צפונה.</p>

<p>כשהגענו, נרשמנו לטורניר וקיבלנו כרטיס חבר ב-APL, שזו ה-Australian Poker League. כמו שקובי יציין כמה ימים מאוחר יותר, נהייתי חבר בליגה עוד לפני ששיחקתי אפילו משחק אחד כל החיים :-)</p>

<p>הטורניר התחיל. היו בערך 6 או 7 שולחנות, כשבכל שולחן ישבו בין 8 ל-10 אנשים. קובי ואני ישבנו בשולחנות שונים. אני שחקתי מאד רגוע, כי הייתי ממש טירון והיו יותר מדי טקטיקות שלא זכרתי או לא היכרתי. רק לדעת את החוקים זה טוב כדי לשחק, אבל לא כדי לנצח. אבל למרבה הפלא לא רק שאני לא הייתי הראשון שעף מהשולחן אלא הרביעי, אפילו ניצחתי את שתי הידיים הראשונות ברציפות :-) החזקתי עוד חצי שעה לפני שעפתי, ובשאר הזמן עמדתי מאחורי קובי, כשהוא מראה לי את הקלפים שלו כל פעם ואני עוקב אחרי המהלכים שלו ושל השחקנים האחרים. אפשר ללמוד מזה לא מעט.</p>

<p>הטורניר נגמר בערך בעשר, ואף אחד מאיתנו לא הגיע לסיבובים הגבוהים. חזרנו ברכבת לאכסניה והתארגנו ליציאה. אחד המקומות שמאט המליץ לי עליהם היה סגור, אז הלכנו לפאב אירי שהיה ליד – O’Malleys. לא היה מעניין במיוחד, וקובי הציע שנדלג לקזינו. אז קובי ואני נסענו לקזינו. אני הסתכלתי קצת על קובי משחק אבל הייתי ממש עייף, וחזרתי לאכסניה אחרי כמה דקות. קובי נשאר בקזינו. קובי הרוויח כסף. בכלל, בטיול הזה נראה בינתיים שקובי הולך לכספומט בערך חצי מהפעמים שאני הולך. בשאר הזמן הוא חוזר עם כסף מהקזינו.</p>

<p>16/7. קמנו בזמן לעשות צ’ק-אאוט בעשר מהאכסניה. כאות סולידריות עם ת’יבו, נתתי לו את פרטי ההתחברות לאינטרנט של המלון ליד. אני גם ככה עובר לחלק אחר של העיר, אז לפחות שהוא ייהנה. נסענו למלון וכצפוי, החדר לא היה מוכן עדיין כי הצ’ק-אין אמור להיות רק בשתיים. אז השארנו את התיקים במחסן של המלון, והם הבטיחו לשלוח לנו SMS כשהחדר יהיה מוכן. הלכנו לאכול, ואז התפצלנו: קובי הלך להסתפר, ולי לא היה מה לספר אז הלכתי לאינטרנט, להמשיך עם הבלוג והתמונות. זה הרבה עבודה, אבל שווה את ההתוצאה. ואז, אני מקבל הודעה מקובי:</p>

<div dir="ltr">The room is ready, I'm on my way there.</div>

<p>המשכתי לעבוד עוד קצת, כי הייתי באמצע, ואז מגיעה ההודעה הבאה:</p>

<div dir="ltr">The room is ben ben ben shel zona!!!</div>
<p><br /></p>

<p>לא יכולתי להתאפק. אספתי את הדברים שלי ועפתי למלון. קיבלתי כרטיס לחדר בקבלה, והיא אמרה לי שזה חדר 207, בקומה 1, מהמעלית שמאלה, ויש דלת שעוברים דרכה. אבל בקומה 1 היו 6 חדרים, ויציאה למדרגות, ולא היה חדר 207. קצת התבלבלתי, אז התקשרתי לקובי שאמר לי שאכן צריך לצאת למדרגות וזה שם. זה כבר התחיל להיראות לא טוב. אבל באמת היתה דלת מס 207, בחדר המדרגות. פתחתי אותה ונכנסתי.</p>

<div dir="ltr">Holy shit!</div>
<p><br /></p>

<p>עמדתי במרומי גרם מדרגות קטן, שירד והוביל אותי לסלון ענקי, עם פלזמה ו-DVD. היו שם שתי כורסאות ענקיות, שולחן, מערכת סטריאו, מה לא. ובאמצע – קובי עומד כשחיוך ענק מרוח לו על הפנים.</p>

<p>מייד הוצאתי את המצלמה, ואמרתי לקובי שאני יוצא החוצה ואני אחזור פנימה כשהוא עושה לי סיור מודרך.</p>

<p>קובי לקח אותי לסיור בסוויטה. התחלנו בסלון, ועברנו לחדר השינה הראשון, שקובי קרא לו “החדר של הילדים”. היו שם שתי מיטות וארון קיר ענק. משם חזרנו דרך הסלון אל המטבחון המאובזר במלואו. משם הגענו לחדר המקלחת הראשון – זה של הילדים. חוץ מזה שהוא היה בגודל של הסלון שלי בבית, היה שם מקלחון בגודל של אמבטיה, עם, שימו לב, שני ראשי  מקלחת בשתי הפינות המנוגדות של המקלחון! היתה תאורה, היה מאוורר והיה אפילו חימום…</p>

<p>משם עברנו לחדר השינה השני, שקובי קרא לו “חדר השינה של ההורים”. היתה שם מיטה זוגית ענקית, עם עוד ארון קיר ענק, ועוד פלזמה. ואז קינחנו בחדר המקלחת הפרטי של ההורים (הקודם היה במסדרון), שהיה העתק ראי של הקודם.</p>

<p>הייתי המום. בכל חיי לא ראיתי חדר כזה.</p>

<p>כדי להירגע, חזרתי לסלון והתיישבתי על כורסאות העור.
ואז חשבתי על משהו.</p>

<p>“קובי,“ אמרתי, “אם החדר הזה עולה  20 דולר לאדם ללילה יותר מהחדר השני, אני מוכן לשים עוד מאה דולר ולישון את כל 5 הלילות בחדר הזה!”.</p>

<p>“אין סיכוי שהם יתנו לנו את החדר הזה במחיר הזה לחמישה לילות,“ ענה קובי. “גם ככה עשו לנו הנחה מטורפת, וגם זה רק בגלל שהחדר שהם הבטיחו לנו לא היה פנוי.”</p>

<p>אבל הדרך הכי בטוחה לגרום לי לעשות משהו היא להגיד לי שאני לא יכול לעשות אותו.
הבהרה: ב-“לא יכול” הכוונה היא ל-”לא מסוגל”, לא ל-”אסור לך”…</p>

<p>אז קובי, שהיה עייף כי הוא בילה את כל הלילה בכספומט, אה, סליחה, בקזינו, הלך לישון בחדר של הילדים ואני ירדתי לקבלה. הלכתי לפקידת הקבלה ואמרתי לה שבמחיר הזה אנחנו מוכנים להישאר בסוויטה את כל 5 הלילות. היא אמרה שלא נראה לה, אבל היא צריכה לבדוק. ליתר ביטחון, הנחתי את הפרותזה על הדלפק. ושוב, היא הלכה לחדר ליד כדי להתקשר לאחראי. היא חזרה אחרי 3 דקות ואמרה לי: “אוקיי, אנחנו נעשה את זה חד פעמי, ואם אתם חוזרים לפה עוד פעם לא תקבלו שוב מחיר כזה.”</p>

<p>טה דה.</p>

<p>למרבה חוסר המזל, החדר היה מוזמן לשני הלילות האחרונים, אז סגרתי איתה שאנחנו נשארים 3 לילות בסוויטה ואח”כ עוברים לחדר הרגיל. על הדרך, קניתי זמן אינטרנט ב-20 דולר.</p>

<p>אבל היה עוד משהו אחד שיכול היה לגרום לי להרגיש טוב יותר אפילו מאיך שהרגשתי עכשיו. בחדר, כשהפעלתי את המחשב הנייד וחיפשתי את הרשת האלחוטית של המלון, גיליתי שאני קולט עוד מלא רשתות מהמלונות בסביבה. החלטתי לבדוק אותן. ברשת השלישית, בערך, של מלון שנקרא YHOTEL ונמצא בדיוק מעבר לכביש, קיבלתי פורטל שנראה בדיוק כמו הפורטל של המלון מהלילה הראשון, כשרק שם המלון שונה.</p>

<p>וכדי להשלים את תחושת הניצחון, פה הגיע הרגע לו ציפיתי.</p>

<p>הכנסתי את השם והסיסמא מהמלון הראשון, וזה עבד! יש לי אינטרנט חינם גם בסוויטה!</p>

<p>שלושה ימים אח”כ, קמנו בבוקר, ארזנו את התיקים והשארנו אותם בחדר. יצאנו להסתובב בעיר וצוות המלון העביר את הדברים שלנו לחדר החדש. הסתבר שגם את החדר הפשוט שידרגו לנו וקיבלנו Deluxe Studio – שתי מיטות זוגיות ענקיות, טלוויזיה ו-DVD, מטבחון מאובזר…</p>

<p>מה אני אגיד? החיים קשים במחלקת עסקים.</p>

<p>ענבר</p>

  </div><a class="u-url" href="/travel/worldtrip/2008/07/30/%D7%A1%D7%99%D7%93%D7%A0%D7%99-%D7%97%D7%9C%D7%A7-%D7%92.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
