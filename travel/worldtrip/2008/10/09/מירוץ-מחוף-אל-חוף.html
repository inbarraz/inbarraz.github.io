<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>סובב עולם - מירוץ מחוף אל חוף | Mostly Armless</title>
<meta name="generator" content="Jekyll v4.1.1" />
<meta property="og:title" content="סובב עולם - מירוץ מחוף אל חוף" />
<meta property="og:locale" content="en_US" />
<meta name="description" content="פרק א’ – ובו יסופר על איך אפשר לנסוע 4 ימים ובסוף להגיע בחזרה לאותו המקום." />
<meta property="og:description" content="פרק א’ – ובו יסופר על איך אפשר לנסוע 4 ימים ובסוף להגיע בחזרה לאותו המקום." />
<link rel="canonical" href="http://localhost:4000/travel/worldtrip/2008/10/09/%D7%9E%D7%99%D7%A8%D7%95%D7%A5-%D7%9E%D7%97%D7%95%D7%A3-%D7%90%D7%9C-%D7%97%D7%95%D7%A3.html" />
<meta property="og:url" content="http://localhost:4000/travel/worldtrip/2008/10/09/%D7%9E%D7%99%D7%A8%D7%95%D7%A5-%D7%9E%D7%97%D7%95%D7%A3-%D7%90%D7%9C-%D7%97%D7%95%D7%A3.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2008-10-09T12:33:30+02:00" />
<script type="application/ld+json">
{"headline":"סובב עולם - מירוץ מחוף אל חוף","dateModified":"2008-10-09T12:33:30+02:00","datePublished":"2008-10-09T12:33:30+02:00","mainEntityOfPage":{"@type":"WebPage","@id":"http://localhost:4000/travel/worldtrip/2008/10/09/%D7%9E%D7%99%D7%A8%D7%95%D7%A5-%D7%9E%D7%97%D7%95%D7%A3-%D7%90%D7%9C-%D7%97%D7%95%D7%A3.html"},"description":"פרק א’ – ובו יסופר על איך אפשר לנסוע 4 ימים ובסוף להגיע בחזרה לאותו המקום.","@type":"BlogPosting","url":"http://localhost:4000/travel/worldtrip/2008/10/09/%D7%9E%D7%99%D7%A8%D7%95%D7%A5-%D7%9E%D7%97%D7%95%D7%A3-%D7%90%D7%9C-%D7%97%D7%95%D7%A3.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">סובב עולם - מירוץ מחוף אל חוף</h1>
    <p class="post-meta">
      <time class="dt-published" datetime="2008-10-09T12:33:30+02:00" itemprop="datePublished">Oct 9, 2008
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#worldtrip">worldtrip</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p><ins>פרק א’ – ובו יסופר על איך אפשר לנסוע 4 ימים ובסוף להגיע בחזרה לאותו המקום.</ins></p>

<p>15/9 - התחלנו את היום בהתרגשות. התכנון המקורי היה לצאת יחסית מוקדם, לקחת את הרכב ולצאת מהעיר כמה שיותר מהר לכיוון מזרח. בפועל, בגלל שלוטה הגיעה חזרה לעיר ערב קודם, אז הלכנו כולנו לאכול ארוחת בוקר ביחד. וכאילו שזה לא היה עיכוב מספיק, אז קובי ואני ישבנו עוד קצת על האינטרנט, כי לשנינו נשאר קרדיט לחצי שעה אז אמרנו “בוא נקבל תמורה מלאה עבור הכסף”. ישראלים, נו, אתם יודעים.</p>

<p>הגענו לסוכנות ההשכרה, שנמצאת בפרברי העיר, ליד שדה התעופה, עם שאריות ההתרגשות שהספיקו להתפוגג מתחילת הבוקר. כדי לצנן את ההתלהבות עוד קצת, נציגת השירות שלנו היתה איזו סינית מטומטמת (אין פה כוונה לגזענות. היא היתה מטומטמת, והיא היתה מסין.). כשהיא גילתה שאנחנו מישראל, היא התלהבה והתחילה להפגיז אותנו בכל מיני שאלות מביכות: איפה זה ישראל? אתם מוסלמים, נכון? מה אתם מדברים, ישראלית? רק היה חסר שהיא תשאל אותנו איפה החנינו את הגמל והכל היה יכול להיות מושלם. היתרון בזה שהיא היתה מטומטמת היה שהצלחנו להוציא ממנה אוהל שמתחבר לאוטו, בלי לשלם על זה. איך? היא לא קראה את הסכם השכירות כמו שצריך. וזו עוד העבודה שלה. כמו שאמרתי, מטומטמת.</p>

<p>רצינו לשכור נגן DVD, אבל הסתבר שאפשר לשכור אותו רק אם מחזירים את הרכב לאותו סניף. זה היה די מבאס, כי די בנינו על זה, אז החלטנו שנקנה אחד זול. ממילא היינו צריכים לעשות קניות של אוכל, וגם לאכול צהריים, אז נסענו לאיזה מרכז קניות שהיה בו סופרמרקט, וכמובן ששם כבר נתקענו קצת זמן לארוחת צהריים, ואחר כך נסענו למרכז קניות אחר, שהיתה בו חנות למכשירי חשמל, ושם נתקענו עוד קצת, ולא יכולנו שלא לקנות כמה DVD-ים, ובסוף יצא שהגענו למסקנה שלצאת מהעיר כבר לא נצליח היום, אז מצאנו פארק קרוואנים ב-Fremantle, בערך 20 דקות דרומית לפרת’ ובכיוון ההפוך לחלוטין למקום שהיינו בו ולנקודה הראשונה אליה רצינו להגיע. לסיכומו של יום, נסענו 61 קילומטר. ביזיון.</p>

<p>למרות הקילומטראז’ המביך שעברנו ביום הראשון, עמדנו לחוות חוויה מרגשת: הלילה הראשון שלנו בפארק קרוואנים ובתוך הרכב. בישלנו ארוחת ערב במטבח של הפארק, אכלנו אותה על שולחן הפיקניק ליד האוטו ואח”כ חנכנו גם את נגן ה-DVD. בלי לדעת, כרגע טבענו את הדפוס שיאפיין את כל הימים הבאים.</p>

<p>למחרת, 16/9, שמנו פעמינו בחזרה לכיוון מזרח. עברנו שוב בפרת’, גם כי היא היתה ממילא בדרך וגם כי רצינו לשכור מפזר חום, כי היתה לנו הרגשה שעוד נצטרך אותו (ולא טעינו). אז שוב עברנו בסוכנות ההשכרה והם באמת מאד הופתע לראות אותנו שוב. השתעשענו לרגע ברעיון של למתוח אותם ולהגיד להם שלא מצאנו איפה מורידים האנד-ברקס, אז נסענו נורא לאט כל היום, אבל הגענו למסקנה שמישהו עלול להיבהל שם וויתרנו. התחפפנו משם כמה שיותר מהר, ויצאנו סוף סוף מהעיר. הגענו לנקודת הציון הראשונה שלנו, Southern Cross, ושם גם ישנו. ב-Southern Cross גם התחילו לעלות נקודות שקובי ואני לא ראינו באותה עין. ללא ספק, הנסיעה הזו תהיה מאתגרת.</p>

<p>17/9. היעד הבא – Hyden, לאטרקציה שנקראת Wave Rock. זהו סלע ענק, בגודל של גבעה ממוצעת, שבעקבות שחיקה של מליוני שנים קיבל צורה של גל מים שעומד להישבר. ה-GPS לקח אותנו לאמצע שומקום, וכנראה התכוון שבסוף נגיע אבל אני הפסקתי לסמוך על המכשיר הזה באופן עיוור. לקובי דווקא לא היה אכפת, והתחלנו להתווכח על זה, עד שבשלב מסויים עצרנו לשאול כמה מקומיים, ששלחו אותנו לדרך אחרת (בוא נגיד רק שכשהם שמעו לאן המכשיר שלח אותנו, התגובה שלהם היתה You’re buggered…). זה היה ויכוח רציני, שהמשיך עד הלילה, וכדי להעכיר את האווירה עוד קצת, הבחורה האחרונה שאולי אמורה היתה להצטרף אלינו ביטלה, ונשארנו שנינו לבד עם האוטו והויכוחים :-) עצירת הלילה היתה ב-Brookton, ולפי הנוהל, כללה ארוחת ערב, סרט ב-DVD ואיזה ויכוח לקינוח (חרוז תפוז).</p>

<p>היום הבא, 18/9, היה רובו נסיעה ללא אטרקציות מיוחדות. עברנו כל מיני ישובים קטנים עם שמות מצחיקים ושלטים מוזרים (Popanyinning: Hard to say, nice to stay!) ובמסגרת המסורת האוסטרלית של פסלים גדולים של מה-שלא-יהיה, הגענו ל-Wagin שם היה, שימו לב, פסל ענק של 15 מטר של, לא פחות ולא יותר, כבש. ולא סתם כבש, אלא הגאווה המקומית. אח, יפים הם החיים בפריפריה… הסתובבנו שעתיים ובדקנו כל מיני פארקי קרוואנים, עד שהגורל נפל על Dwellingup. עשינו קצת קניות (ושרפנו זמן בקניון) ב-Pinjarra וחזרנו לפארק. בלילה שוב רבנו, וברגע של כעס, שכנראה הוציא הרבה קיטור, היה נראה שאנחנו סוגרים את הבאסטה וחוזרים לפרת’, להזדכות על האוטו וכנראה להיפרד.</p>

<p>אני יודע שכל הטלנובלה הזו דביקה. יותר מזה, כבר כמה זמן שהאנשים שקובי ואני מטיילים איתם אומרים לנו שאנחנו מתנהגים כמו זוג נשוי, אז הבדיחה הזו כבר לא חדשה. אבל יש לנו הרבה נקודות חיכוך, ושנינו מאד דעתניים, ויש לנו זויות ראייה מאד שונות על הרבה מאד דברים, וההפתעה האמיתית לא היתה שהפיצוץ קרה, אלא שעברו חודשיים חצי לפני שזה קרה. אז הלכנו לישון בכאסח נורא.</p>

<p>למחרת, 19/9, יצאנו חזרה לכיוון פרת’, בלי לדבר בכלל. מה יש לומר? לא היה נעים. אבל אחרי הכאסח של הימים האחרונים, ובעיקר אחרי הפיצוץ של אתמול, היתה לי איזו תחושת הקלה כזו, מהסוג של “הרע ביותר מאחורינו”. רק קיוויתי שכשאני אחזור לארץ אז נחזור להיות חברים.</p>

<p>בדרך עצרנו לתדלוק וארוחת בוקר. זו היתה הפעם הראשונה שדיברנו יותר ממשפט אחד, בערך. אבל שנינו כבר היינו יותר רגועים מאשר אתמול, והחלטנו לדבר על כל העניין. אחרי שעה וחצי, בערך, ניקינו את כל הסח’לה ופתחנו דף חדש. ו-60 קילומטר מפרת’ הסתובבנו והמשכנו במסלול המקורי.</p>

<p><ins>פרק ב’ - בו יסופר על החלק הרגוע ביותר בטיול.</ins></p>

<p>עצרנו בעיר הראשונה שעברנו, לארוחת צהריים. על הדרך, קנינו כמה סרטי DVD. נורא רצינו את “קרוקודייל דנדי”, אבל לא היה להם אותו. בפרץ של השראה, שאלנו את המוכרת אם יש להם את זה בסניף אחר, והסתבר שכן. יצא שנסענו במיוחד 30 ק”מ רק כדי לקנות את העותק האחרון שנשאר בסניף שבעיר השכנה. לא נורמלים בעליל. מה שכן, אחרי שסוף סוף, אחרי חודשיים, הצלחנו להשיג עותק של הסרט, האופוריה חגגה. נסענו דרך כבישים באופן אקראי (אבל בכיוון הכללי הנכון), עברנו ב-Scenic Route שעבר בשכונה של בתים מדהימים מטר מהמים, נסענו לכל מיני חופים קטנים שבקושי הפיעו במפה. בקיצור, הטיול התחיל להיראות כמו שדמיינו אותו במקור.</p>

<p>את העצירה ללילה עשינו ב-Bunburry, עיר חוף יפה. אחרי הצ’ק-אין לפארק הקראוונים, חזרנו לעיר לראות סרט שכבר הרבה זמן אנחנו מחכים לו: Step Brothers. כמעט השתנו במכנסיים מרוב צחוק. העובדה שראינו סרט בקולנוע, אגב, לא הפריעה לנו לראות DVD בלילה (בכל זאת, זה הנוהל), ובטח שלא היינו מוותרים על קרוקודייל דנדי… אבל, הויכוח היומי הוצא מהנוהל אחר כבוד.</p>

<p>20/9, היום השישי לטיול, ואנחנו ממשיכים דרומה. היום היה מלא עצירות קטנות בכל מיני מקומות שחשבנו שיהיה בהם משהו מעניין לראות. לפעמים צדקנו, לפעמים טעינו ולפעמים צדקנו אבל זה עלה יותר כסף ממה שהיינו מוכנים לשלם. היינו ב-Busselton, ב-Dunsborough והגענו עד Cape Naturaliste. החלטנו לוותר על כמה דברים ולהמשיך ישר עד נקודת העצירה ללילה – Margaret River. אחרי כמה ימים של שינה בתוך הרכב בחרנו להתפנק קצת: יש לנו שני לילות להעביר כאן, אז לקחנו בקתה בתוך פארק הקראוונים.</p>

<p>21/9 ואנחנו יוצאים לסרוק את כל האיזור. מפעלים לשוקולד, מפעלים לגבינות, מפעלים לקורנפלקס (!?!) - מה אין פה. בשלב מסויים אנחנו חותכים לכיוון האוקיינוס, ממערב. הכבישים מופלאים, עם נופים מדהימים של אוקיינוס או עצים גבוהים, תלוי איפה. שמנו פעמינו ל-Augusta, לארוחת צהריים, במקום שמתגאה בתואר “המסעדה האחרונה לפני אנטארקטיקה”, או כמו שקובי ניתח את זה, “המסעדה בקצה היקום”. אחרי האוכל המשכנו לקצה של הקצה, הנקודה הדרום-מערבית ביותר באוסטרליה, שם מצאנו מגדלור אחד והמון, אבל המון, רוח. קרה. אחרי בקושי 20 דקות שם כבר היינו חייבים שתייה חמה כדי להפשיר. חזרנו ל-Margaret River לארוחת הערב (BBQ ואחריו שעה של נקיונות. ספריי שמן לא הולך טוב עם ה-BBQ הזה…). הסרט של הערב: Munich. פעם שנייה שאני רואה אותו והוא עדיין מרשים אותי.</p>

<p>22/9 ואנחנו עוזבים את המקום היפה הזה לכוון דרום – החוף הדרומי של היבשת, עליו ניסע מזרחה עד לאדלייד. כל הנהיגה שעשינו עד עכשיו היתה כסף קטן לעומת מה שעדיין נשאר לנו. שוב אנחנו בוחרים את הכביש עם השלט Tourist Route, שזו הדרך שלהם להגיד “נוף יפה”. בדרך אנחנו שוב עוצרים לטעימות במפעל לגבינות… אנחנו עוברים מקומות עם שמות מוזרים (רוב השמות פה באיזור נגמרים ב-up…). הכביש עובר ב-Nannup, ב-Bridgeton וב-Manjimup. את עצירת הלילה אנחנו עושים ב-Walpole, בפארק קרוואנים על גדת המים.</p>

<p>23/9, והיעד הראשון שלנו הוא Denmark. כן, כן, יש פה עיר שקוראים לה דנמרק. בהתחשב בזה שגם האקסית שלי וגם לוטה הן מדנמרק, זה די ברור שצריך לצלם פה… את ארוחת הצהריים אנחנו עושים ב-Albany (כן, כן, כמו במדינת ניו-יורק) והנסיון שלנו לראות לוייתנים, אחת מהאטרקציות המפורסמות של אלבני, נכשל… בארוחת הצהריים אנחנו פתאום עושים חישוב מרחקים ומגלים להפתעתנו שאדלייד הרבה יותר רחוקה ממה שחשבנו (או בניסוח המקורי: התקדמנו הרבה פחות ממה שחשבנו), ואם אנחנו רוצים להגיע עד יום שישי בערב, אנחנו צריכים לנהוג בערך 900 ק”מ ליום. אז אנחנו נכנסים לאוטו והמירוץ מתחיל.</p>

<p><ins>פרק ג’ – בו יסופר על המירוץ נגד השעון, המרחק ואיזורי הזמן.</ins></p>

<p>החישוב שלנו הראה שאנחנו צריכים לנהוג כל יום בערך 10 שעות. זה כיסה את כל היום, כי אסור לנהוג פה בשעות החשיכה: הרבה בעלי-חיים, ובעיקר קנגורו, ישנים ביום ובלילה הם מסתובבים בכל מיני מקומות, עם העדפה ברורה לכבישים מהירים. אז אנחנו צריכים לקום באור ראשון, לסיים התארגנויות תוך שעה ולצאת לדרך. עצירת צהריים ותדלוק או שניים ביום וזהו. כל השאר – נהיגה רצופה. אז מאלבני נסענו הכי רחוק שיכולנו להגיע באותו היום – Jerramungup.</p>

<p>24/9. אני קם ראשון, בחמש וחצי, כדי להתקלח. אני מעיר את קובי כשאני חוזר ובזמן שהוא מתארגן אני אוכל ארוחת בוקר. זו היתה הרוטינה גם עד עכשיו, אבל זה היה קורה בתשע בבוקר, לא בחמש וחצי לפנות בוקר. כשהלכתי למקלחת עוד היה חושך… לפני שאנחנו עוזבים מחכה לנו הפתעה נעימה: לבעלת פארק הקראוונים יש קנגורו-מחמד, שמסתובבת חופשי בפארק, לא מפחדת מאנשים ובאופן כללי מנסה לשנורר אוכל מתי שרק אפשר. כשהיא קלטה שיש לנו מטבח בתוך הרכב, היא כמעט נכנסה פנימה… השתעשענו ברעיון של לקחת אותה איתנו, אבל לא חשבנו שהיא יכולה להתאפק עם השירותים כמונו וגם לא הצלחו להחליט באיזו מיטה היא תישן ומה זה אומר עלינו. אז ויתרנו.</p>

<p>ברגע שיוצאים מהאיזור המיושב, ואלבני היתה, פחות או יותר, הקצה שלו, אין הרבה מה לראות. אין אטרקציות, אין ערים, אין כלום. בגדול, יש ערים קטנטנות בהתחלה של הכביש, ומהר מאד (למעשה, עוד בצהריים של היום) הן נגמרות ומתחלפות בנקודות על הכביש שיש בהן תחנת דלק, מוטל קטן ו/או פארק קראוונים וזהו, בגדול. המרחקים בין הנקודות גדלים בהדרגה ויכולים להגיע גם ל-250 ק”מ ויותר, אז הקפדנו לתדלק בכל נקודה.</p>

<p>היום עברנו את קטע הכביש שמוגדר באופן רשמי “הכביש הישר הארוך ביותר באוסטרליה”. פיסת טריוויה: רבים חושבים שהכביש הישר הארוך ביותר בארץ הוא כביש הסרגל. זו טעות נפוצה. קוראים לו כביש הסרגל כי הוא כמו סרגל: ישר ובקצה יש חור (עפולה, למי שלא הבין או לא קרא את הדברים הקודמים שכתבתי). הכביש הישר הארוך ביותר בארץ נמצא ביציאה ממכתש רמון, כשנוסעים לאילת. 10,200 מטר ללא שום עיקול. אז אחרי שהבנו מה הכביש הישר הארוך ביותר בארץ, אפשר לדבר על המקבילה האוסטרלית שלו. לא פחות ולא יותר מ-144.6 קילומטר של אספלט, ללא שום פניה, שום עיקול ושום יישוב. רק כלום, כלום ועוד כלום. טוב, לא באמת כלום. כל מאה מטר (!!!) יש פגר של קנגורו בצד הדרך, או בשני הצדדים. הם נדרסים פה הרבה. בנוסף, יש חלקים גדולים בכביש הזה שאפשר לצאת מהאוטו, להסתובב 360 מעלות ולא לראות כלום חוץ מעצים ושיחים. הכביש הזה, משעמם ככל שיהיה, הוא בעצמו רק חלק מאיזור שלם, משעמם ונטוש באותה המידה, שנקרא The Nullarbor Plain, שמורכב מהמילים הלטיניות “כלום” ו-”עץ”. זה מישור מדברי ענק שאין בו כלום. רק כביש. למעוניינים:</p>

<p><a href="http://en.wikipedia.org/wiki/Nullarbor_Plain">http://en.wikipedia.org/wiki/Nullarbor_Plain</a></p>

<p>עצרנו ללילה ב-Cocklebiddy ושם חיכו לנו שתי הפתעות. הראשונה היתה שגילינו שיש עוד איזור זמן באוסטרליה שלא היכרנו. מערב אוסטרליה, שם נמצאת פרת’ וממנה הגענו, נמצאת בהפרש שעה וחצי מדרום אוסטרליה, שם נמצאת אדלייד ולשם פנינו מועדות. אממה, החור שהגענו אליו נמצא באמצע, אז הם המציאו לעצמם איזור זמן משלהם. Central West Australia. וכיאה לאמצע, הוא בהפרש 45 דקות מכל אחד מאיזורי הזמן שמצדדיו. ורק שתבינו: חוץ מ-Cocklebiddy אין שם כלום. ההפתעה השניה היתה שפארק הקראוונים שם היה גרוע. למעשה, הוא היה הכי גרוע מכל מה שיצא לנו להיתקל בו. זה היה מגרש כורכר עם נקודות התחברות לחשמל. השירותים היו חדשים, אמנם, אבל קיבלנו שני אסימונים למקלחת, וכל אסימון מקנה 8 דקות למים חמים. ממש  טירונות. אז לראשונה במסע הזה ויתרתי על מקלחת.</p>

<p>25/9 וסוף סוף אנחנו עוזבים את Western Australia ונכנסים חזרה ל-South Australia, אותה עזבנו לפני כמעט 8 שבועות. בבוקר, לפני שאנחנו עוזבים, אני במקרה מוצא על הרצפה דף לבן מקופל. אני מרים אותו וזה מה שאני רואה:</p>

<div dir="ltr" align="center">
WHAT TO DO<br />
IF YOU HIT<br />
A KANGAROO<br />
or<br />
any other wildlife<br />
</div>

<p>הכותרת היתה נראית לי מעניינת, בעיקר לאור העובדה שיש סיכוי לא רע שאנחנו נפגע במשהו במהלך הנסיעה. בזמן שקובי נהג, התחלתי לקרוא ופשוט נקרעתי מצחוק. זה היה מסמך רציני לחלוטין, אבל הדברים שהיו כתובים בו היו מוזרים ברמות מטורפות. האוסטרלים כל-כך פריקים של שמירה על בעלי חיים, עד שבמקום לסכם את המסמך ב-“תשתדל להוריד את הפגר מהכביש בלי להידרס” היה שם צרור הוראות שכלל, שימו לב:</p>

<p>א. איך להביא בשלום גורים אל הוטרינר</p>

<p>ב. איך לבצע החייאה בקנגרו</p>

<p>והשיא:</p>

<p>ג. הוראות לניתוח חירום קיסרי בקנגרו (אני נשבע!!!)</p>

<p>המסמך הזה כל-כך מצחיק עד שנראה לי שאני אקליד אותו ואעלה אותו לכאן…</p>

<p>עם הכניסה ל-South Australia אנחנו משאירים מאחורינו את ה-Nullarbor Plain וגם הנוף מתחיל סוף סןף להשתנות ומרגישים את הציוויליזציה מתקרבת. את הלילה אנחנו עושים במפרץ יפהפה שנקרא Streaky Bay, אבל הערב הגענו להחלטה. אחרי שבמהלך היום האחרון נשברה האידיליה ע”י ויכוח בענייני נהיגה, הגענו למסקנה שצריך לנטרל את הנקודה הבלתי-ניתנת-לגישור הזו. אנחנו נגיע לאדלייד, אני אשאר שם יומיים ואז אטוס לסידני לעשות קורס צלילה. קובי יישאר לעשות את ראש השנה עם ההורים שלו והוא ינהג לבד מאדלייד לסידני. זו היתה הסכמה הדדית, ולא בכעס. הסכמנו גם שרק קובי ינהג מחר - היום האחרון והמעט שנשאר עד אדלייד.</p>

<p>26/9 - היום האחרון של הנסיעה המשותפת. קובי נוהג כל היום, אני מסתלבט במושב ליד. הגענו לציוויליזציה, הכל מסביב כבר שונה. כשאנחנו מתקרבים לאדלייד, יש קצת התרגשות, אבל פתאום כל המכוניות האלו מציקות בעין. פתאום כל השטח הבנוי הזה מחניק קצת. יכול להיות שהתרגלנו למרחבים?!? מה יגידו עלי בתל-אביב אם ישמעו???</p>

<p>אנחנו מגיעים לאותו קומפלקס דירות שהיינו בו בפעם שעברה. הכל כל-כך מוכר… טוב, יומיים פה ואני ממשיך.</p>

<p>זהו להפעם,</p>

<p>ענבר</p>


  </div><a class="u-url" href="/travel/worldtrip/2008/10/09/%D7%9E%D7%99%D7%A8%D7%95%D7%A5-%D7%9E%D7%97%D7%95%D7%A3-%D7%90%D7%9C-%D7%97%D7%95%D7%A3.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
