<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>סובב עולם - הספינה הטרופה SS Yongala | Mostly Armless</title>
<meta name="generator" content="Jekyll v4.1.1" />
<meta property="og:title" content="סובב עולם - הספינה הטרופה SS Yongala" />
<meta property="og:locale" content="en_US" />
<meta name="description" content="האוטובוס של Greyhound הגיע ל-Ayr בדיוק בזמן. מסתבר שזה לא כזה נפוץ שהם מגיעים בזמן, אבל את זה אני אגלה רק כמה ימים מאוחר יותר, ואין סיבה להקדים את המאוחר. מועדון הצלילה אמור היה לאסוף אותנו ב-16:40, אז לינדזי ואני חיכינו. היו איתנו עוד כמה אנשים בתחנה, שירדו מאותו האוטובוס, אז הנחתי שכולם מחכים לאותה הסעה. הבעיה היחידה היתה שהזמן עבר וההסעה לא הגיעה… כשהתקשרתי אליהם, הם היו מופתעים שאנחנו עדיין שם, והבטיחו שעכשיו ההסעה באמת בדרך :-)" />
<meta property="og:description" content="האוטובוס של Greyhound הגיע ל-Ayr בדיוק בזמן. מסתבר שזה לא כזה נפוץ שהם מגיעים בזמן, אבל את זה אני אגלה רק כמה ימים מאוחר יותר, ואין סיבה להקדים את המאוחר. מועדון הצלילה אמור היה לאסוף אותנו ב-16:40, אז לינדזי ואני חיכינו. היו איתנו עוד כמה אנשים בתחנה, שירדו מאותו האוטובוס, אז הנחתי שכולם מחכים לאותה הסעה. הבעיה היחידה היתה שהזמן עבר וההסעה לא הגיעה… כשהתקשרתי אליהם, הם היו מופתעים שאנחנו עדיין שם, והבטיחו שעכשיו ההסעה באמת בדרך :-)" />
<link rel="canonical" href="http://localhost:4000/travel/worldtrip/2008/11/29/Yongala.html" />
<meta property="og:url" content="http://localhost:4000/travel/worldtrip/2008/11/29/Yongala.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2008-11-29T06:34:20+02:00" />
<script type="application/ld+json">
{"headline":"סובב עולם - הספינה הטרופה SS Yongala","dateModified":"2008-11-29T06:34:20+02:00","datePublished":"2008-11-29T06:34:20+02:00","mainEntityOfPage":{"@type":"WebPage","@id":"http://localhost:4000/travel/worldtrip/2008/11/29/Yongala.html"},"description":"האוטובוס של Greyhound הגיע ל-Ayr בדיוק בזמן. מסתבר שזה לא כזה נפוץ שהם מגיעים בזמן, אבל את זה אני אגלה רק כמה ימים מאוחר יותר, ואין סיבה להקדים את המאוחר. מועדון הצלילה אמור היה לאסוף אותנו ב-16:40, אז לינדזי ואני חיכינו. היו איתנו עוד כמה אנשים בתחנה, שירדו מאותו האוטובוס, אז הנחתי שכולם מחכים לאותה הסעה. הבעיה היחידה היתה שהזמן עבר וההסעה לא הגיעה… כשהתקשרתי אליהם, הם היו מופתעים שאנחנו עדיין שם, והבטיחו שעכשיו ההסעה באמת בדרך :-)","@type":"BlogPosting","url":"http://localhost:4000/travel/worldtrip/2008/11/29/Yongala.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">סובב עולם - הספינה הטרופה SS Yongala</h1>
    <p class="post-meta">
      <time class="dt-published" datetime="2008-11-29T06:34:20+02:00" itemprop="datePublished">Nov 29, 2008
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#worldtrip">worldtrip</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p>האוטובוס של Greyhound הגיע ל-Ayr בדיוק בזמן. מסתבר שזה לא כזה נפוץ שהם מגיעים בזמן, אבל את זה אני אגלה רק כמה ימים מאוחר יותר, ואין סיבה להקדים את המאוחר. מועדון הצלילה אמור היה לאסוף אותנו ב-16:40, אז לינדזי ואני חיכינו. היו איתנו עוד כמה אנשים בתחנה, שירדו מאותו האוטובוס, אז הנחתי שכולם מחכים לאותה הסעה. הבעיה היחידה היתה שהזמן עבר וההסעה לא הגיעה… כשהתקשרתי אליהם, הם היו מופתעים שאנחנו עדיין שם, והבטיחו שעכשיו ההסעה באמת בדרך :-)</p>

<p>אחרי 10 דקות הגיעה ההסעה. הנהגת, בחורה צעירה מבלגיה, מאד התנצלה והתחילה להסביר לנו למה היא אחרה. באופן עקרוני, זה היה נחמד מאד מצידה לעשות את זה, אלא שהסתבר שעדיף היה אם היא לא היתה מספרת לנו כלום. הסירה שממנה צוללים עלתה על גחון ליד החוף – ממש התיישבה על החול – והם לא הצליחו לחלץ אותה, אז כולם ירדו מהסירה והלכו ברגל לחוף, ואז גם הטרקטור שמוביל את הסירה שקע בחול, והם היו צריכים לחפור בידיים ו… הבנתם את הסיפור. כמעט כל דבר שיכול היה להשתבש השתבש (חוץ מאשר הצלילה עצמה), ולכן ההסעה גם איחרה.</p>

<p>מועדון הצלילה, כך מסתבר, לא היה ב-Ayr, אלא בעיירה הבאה – Alva. חור כזה לא ראיתי הרבה זמן. ארבעה רחובות, בערך, שנראו כמו שכונה מרוחקת באיזה כפר בשפלה. מיותר להגיד שחוץ מחנות/מסעדה אחת לא היה במקום הזה כלום. והיו לי שם שני לילות מתוכננים.</p>

<p>אין מצב.</p>

<p>איך שהגענו, ניסיתי להתקשר ל-Greyhound כדי להזמין מקום על האוטובוס של מחר, לאחרי הצלילה. למה להתקשר? אה, כי אין שם אינטרנט. זה לא באמת נחוץ במאה ה-21. אבל המוקד הטלפוני היה סגור… בלית ברירה, התקשרתי לארץ, לאבא שלי, והנחיתי אותו בטלפון אין להיכנס לחשבון שלי באתר של Greyhound ולהזמין לי את הכרטיס. אבל הצלחנו, ואני כבר הייתי רגוע.</p>

<p>למרות שכשהזמנתי את הצלילה ביקשתי שיכינו לי מיכלי Nitrox, כשהגעתי הם הודיעו לי שנגמר להם החמצן ולכן אני אצלול עם אוויר רגיל. העובדה הזו, בשילוב עם המראה העלוב של העיר והמועדון, והחדרים המעפאנים שקיבלנו, תרמו לרושם לא מאד חיובי על כל העניין הזה. לא חפ-לפ, אבל מקצועיות בינונית, במקרה הטוב. למזלי, הקורס שעברתי בבונדאיי היה ברמה מאד גבוהה, וידעתי שאני מסוגל להסתדר לבד יופי, כולל לוודא שהציוד בסדר. רק הייתי צריך לנשום עמוק ולהתעלם מהסימנים המטרידים.</p>

<p>לינדזי ואני הלכנו לחנות/מסעדה לאכול ארוחת ערב ולקנות קצת צ’ופרים למחר. אח”כ ישבנו כולם בסלון וראינו קצת טלוויזיה, עד שכולם התחילו לפרוש אחד אחרי השני.</p>

<p>7/11. אחרי ארוחת בוקר קלה אנחנו יורדים לחנות. הרשמה, התאמת ציוד ואפשר לזוז. הטרקטור מוריד את הסירה לחוף, אנחנו בלנד-קרוזר. מורידים את הסירה למים וכולנו עולים, ואז מתחיל המסע האתגרי. 50 מטר מקו המים יש גבעת חול שחוסמת את הדרך החוצה, אל הים. עזא (Ezza), הסקיפר של הסירה, מנווט במומחיות במים סופר רדודים, עד שרבע שעה אח”כ אנחנו חופשיים ומתחילים לשוט לכיוון אתר הצלילה. הסירה היא די מהירה ויש הרבה קפיצות בהפלגה, אבל אני דווקא נהנה מזה מאד.</p>

<p>בהתחלה, לינדזי ואני חשבנו לצלול ביחד, אבל אז אותה הצמידו למדריך אחד ואותי למדריך אחר. לא התנגדתי, כי לצלול עם מדריך באתר כזה זה דווקא יתרון גדול. לוק, המדריך, לקח אותנו לסיבוב מסביב לספינה, במעלה הזרם עד הקצה שלה ואז בחזרה.</p>

<p>הספינה נמצאה רק כמה עשרות שנים אחרי שהיא טבעה, אז כשצוללנים נכנסו לתוך גוף הספינה בפעם הראשונה הם מצאו את חלק מהנוסעים עדיין שם, מה שהפך את הספינה לקבר אחים גדול. זה, בצירוף העובדה שהחמצן באוויר שצוללנים פלטו בתוך הספינה זרז את תהליך ההתחמצנות וההחלדה, הובילו להחלטה לאסור את הכניסה לתוך הספינה, והיום הצלילות מתבצעות רק מסביב ומחוצה לה.</p>

<p>המראה היה מדהים, משתי סיבות שונות. הראשונה, כמובן, היא עצם העובדה שמדובר בספינה טרופה. ה-Yongala טבעה בשנת 1911, במהלך השיט ה-99 שלה, ומאז עברו הרבה מים בירקון, וגם באוקיינוס השקט. כל הספינה כוסתה באלמוגים, ובעצם לא רואים ספינה, אלא אלמוג בצורת ספינה. קצת קשה להבחין בחלקים השונים, אבל בתדריך שלפני הצלילה הראו לנו בדיוק איפה נמצא כל דבר, ולצלול מול מה שהיה פעם ספינה, באורך של למעלה מ-100 מטר, זו חוויה רצינית. הסיבה השניה היתה הכמות המדהימה של חיים תת-מימיים שהיו מסביב לספינה. היו עשרות רבות של סוגים שונים של דגים, בד”כ בלהקות, והיה ממש אפשר לזהות באיזה חלק של הספינה גרה כל להקה. ומעל כולם ניצב לו צב המים הענק, שגר באמצע הספינה.</p>

<p>אחרי הצלילה הראשונה חזרנו לשעה הפסקה על הסירה, וזה היה הזמן להוציא את ה-Tim Tam שקניתי אתמול. גם הצוות, הסתבר, הכין צ’ופרים והם הוציא מתחת לאחד הספסלים ארגז שלם מלא בפירות ובעוגות. לא נשאר כלום.</p>

<p>בצלילה השנייה כבר בחרתי יותר להתמקד בצילום. היה זרם תת-מימי חזק, והראות לא היתה טובה כי המים היו מלאים ג’יפה. רק תמונות שצילמתי מקרוב יצאו טוב, וגם התמונה של הצב, כי הוא היה בתוך הספינה והמים בתוך הספינה היו צלולים.</p>

<p>כשחזרנו לחוף, היה כבר שפל, וגבעת החול שהיתה קודם מתחת למים היתה כולה בחוץ. ואכן, תוך שלוש דקות עלינו על גחון. לא עזרו כל הניסיונות להיחלץ. לא היתה ברירה, וכולנו ירדנו מהסירה והלכנו ברגל את מאה המטרים שנשארו עד החוף, במים שנעו בין מים בגובה הברכיים למים בגובה הצוואר. בעיקרון, לא היתה לנו בעיה עם זה, אבל אחרי הצלילה השנייה רוב האנשים הורידו את חליפות הצלילה שלהם, ועכשיו הלכנו בבגדי ים ובלי חולצה במים עד הצוואר, כשה-Stinger Season התחילה באופן רשמי לפני שבוע… למרבה המזל, אף אחד לא פגש אף מדוזה. בלי כל המשקל של הנוסעים, עזא חילץ את הסירה צ’יק-צ’ק והעלה אותה על הגורר.</p>

<p>בחזרה במועדון הצלילה, חיכתה לנו ארוחת צהריים על-האש (נו מה, אוסטרליה או לא?). לינדזי ואני קיבלנו טרמפ בחזרה לעיר, ועלינו על האוטובוס ל-Airlie Beach. אני התכוונתי לקרוא את הספר שלי, אבל זה שישב לידי לא הפסיק לדבר. הוא היה אוסטרלי, והעבודה שלו היתה נהג Road Train. למי שלא מכיר את המושג, זה השם שמשתמשים בו באוסטרליה עבור הסמי-טריילרים שמובילים 2 או 3 נגררים וחוצים את כל אוסטרליה. הוא סיפר לי שהוא בדרך הביתה, אחרי שהוא לא היה שם כמה חודשים. “כמה חודשים” באוסטרליה, למי שזוכר את הסרט “קרוקודיל דנדי”, זה עניין שנתון לפרשנות. וממש כמו עם קרוקודיל דנדי, “כמה חודשים” פירושו 18 חודשים. מעניין, לא?</p>

<p>בערך כחצי שעה לפני Airlie Beach האוטובוס התחיל לעשות בעיות. הבחור שלידי היה גם מכונאי בהכשרתו, הסתבר, ומאותו רגע קיבלתי פרשנות רציפה על הבעייה באוטובוס, מה צריך לעשות כדי לפתור את זה וכמה הוא היה גובה מהם אם האוטובוס היה נתקע באמצע הדרך והוא היה מתקן אותו. בסה”כ היתה נסיעה משעשעת.</p>

<p>זהו. הצלילה ביונגלה נחשבת לאחת מעשר הצלילות הטובות בעולם, והיא בהחלט היתה שונה מהצלילות שחוויתי עד עכשיו. חבל רק שאסור להיכנס אליה, זה נראה לי כמו משהו מדהים . אני מקווה לצלול דרומה יותר, לפני Brisbane, באתר של ספינה אוסטרלית שסיימה את השירות והוטבעה מתוך כוונה להפוך אותה לאתר צלילה. שם מותר להיכנס אל הספינה.</p>

<p>בפרק הבא: Airlie Beach ואיי Whitsundays.</p>

<p>ענבר</p>

  </div><a class="u-url" href="/travel/worldtrip/2008/11/29/Yongala.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
