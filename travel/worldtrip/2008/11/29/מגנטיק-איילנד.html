<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>סובב עולם - אז מה מגנטי כל-כך במגנטיק איילנד? | Mostly Armless</title>
<meta name="generator" content="Jekyll v4.1.1" />
<meta property="og:title" content="סובב עולם - אז מה מגנטי כל-כך במגנטיק איילנד?" />
<meta property="og:locale" content="en_US" />
<meta name="description" content="אז זהו, שכלום. כשקפטן קוק עבר ליד האי, אי שם בשלהי 1770, הוא חשב שהיו לו הפרעות מגנטיות במצפן. הוא טעה. אישית, אני חושב שהמצפן שלו פשוט היה מדגם ישן." />
<meta property="og:description" content="אז זהו, שכלום. כשקפטן קוק עבר ליד האי, אי שם בשלהי 1770, הוא חשב שהיו לו הפרעות מגנטיות במצפן. הוא טעה. אישית, אני חושב שהמצפן שלו פשוט היה מדגם ישן." />
<link rel="canonical" href="http://localhost:4000/travel/worldtrip/2008/11/29/%D7%9E%D7%92%D7%A0%D7%98%D7%99%D7%A7-%D7%90%D7%99%D7%99%D7%9C%D7%A0%D7%93.html" />
<meta property="og:url" content="http://localhost:4000/travel/worldtrip/2008/11/29/%D7%9E%D7%92%D7%A0%D7%98%D7%99%D7%A7-%D7%90%D7%99%D7%99%D7%9C%D7%A0%D7%93.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2008-11-29T06:27:00+02:00" />
<script type="application/ld+json">
{"headline":"סובב עולם - אז מה מגנטי כל-כך במגנטיק איילנד?","dateModified":"2008-11-29T06:27:00+02:00","datePublished":"2008-11-29T06:27:00+02:00","mainEntityOfPage":{"@type":"WebPage","@id":"http://localhost:4000/travel/worldtrip/2008/11/29/%D7%9E%D7%92%D7%A0%D7%98%D7%99%D7%A7-%D7%90%D7%99%D7%99%D7%9C%D7%A0%D7%93.html"},"description":"אז זהו, שכלום. כשקפטן קוק עבר ליד האי, אי שם בשלהי 1770, הוא חשב שהיו לו הפרעות מגנטיות במצפן. הוא טעה. אישית, אני חושב שהמצפן שלו פשוט היה מדגם ישן.","@type":"BlogPosting","url":"http://localhost:4000/travel/worldtrip/2008/11/29/%D7%9E%D7%92%D7%A0%D7%98%D7%99%D7%A7-%D7%90%D7%99%D7%99%D7%9C%D7%A0%D7%93.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">סובב עולם - אז מה מגנטי כל-כך במגנטיק איילנד?</h1>
    <p class="post-meta">
      <time class="dt-published" datetime="2008-11-29T06:27:00+02:00" itemprop="datePublished">Nov 29, 2008
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#worldtrip">worldtrip</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p>אז זהו, שכלום. כשקפטן קוק עבר ליד האי, אי שם בשלהי 1770, הוא חשב שהיו לו הפרעות מגנטיות במצפן. הוא טעה. אישית, אני חושב שהמצפן שלו פשוט היה מדגם ישן.</p>

<p>יצאתי מ-Cairns על האוטובוס ל-Townsville. זו הנסיעה הראשונה שלי באוטובוס של Greyhound, וזה מדהים כמה זה פשוט. ברגע שקניתי את הכרטיס לכל החוף המזרחי, כל מה שאני צריך לעשות זה להזמין מקום על אחד האוטובוסים. אפשר לעשות את זה בטלפון, באינטרנט או אצל כל סוכן נסיעות. $330 לכל הדרך מ-Cairns ועד Sydney… בתחנת האוטובוס דיברתי קצת עם שתי הולנדיות שישבו על הספסל לידי, ופתאום הגיעה מישהי שממש הזכירה לי את אחותי (למרות ששתי האחיות שלי קטלו אותי מאוחר יותר על האבחנה הזו), אז כמובן שישר הצטלמתי איתה…</p>

<p>הנסיעה היתה בנוף טרופי, שכל הזמן הזכיר לי את הנסיעות בשדות של וייטנאם וקמבודיה. שש שעות ועצירת אוכל אחת אח”כ (קצת יותר מנסיעה לאורך כל מדינת ישראל…) נכנסנו אל Townsville. זה שם טיפשי ליישוב, בערך כמו כפר-עיר, או גבעת-הפרברים, אבל זו, כמו שאומרים באנגלית, The least of Townsville’s problems. כשנכנסנו אל העיר, נהג האוטובוס אמר כמה מילים על הנקודות החשובות האיזור, למי שמחפש אוכל, בילויים, קניות וכדומה, וכשהסתכלתי מהחלון ראיתי עיר יבשה, משעממת, ופתאום הרגשתי כמו באילת: אם היו לוקחים ממנה את הים, היא היתה הופכת מיידית למעניינת כמו ירוחם, בערך. אז אמנם פה היה ים, אבל ים יש בכל מקום פה וממילא אסור להיכנס למים…</p>

<p>למזלי, האוטובוס עצר מול הטרמינל של המעבורת ל-Magnetic Island. האי לא היה בתוכנית שלי, ולא ידעתי עליו כלום, אבל ראיתי הרבה אנשים שירדו מהאוטובוס ונכנסו לטרמינל, אז קיבלתי החלטה פיקודית (על עצמי) ונכנסתי לטרמינל. בתור התחלה, היה שם מיזוג אוויר, אז כבר ידעתי שאני בכיוון הנכון. פניתי לדוכן תיירות וביקשתי עזרה בלהזמין מקום לינה – לא היה הרבה הגיון בלהגיע לאי קטן שאני לא יודע עליו כלום בלי מקום מוזמן. זכרתי שיש שם YHA, אז שאלתי את הבחורה שעבדה שם אם היא יכולה לעזור לי. היא התקשרה אליהם ועשתה לי הזמנה, ואז הזמנתי את הכרטיס למעבורת, שעמדה לצאת בתוך 10 דקות. היתה בכל העניין הזה משום התרגשות קלה.</p>

<p>המעבורת הורידה אותנו במקום שנקרא Nelly Bay. האכסניה שלי היתה בצד השני של האי, אז לקחתי לשם אוטובוס. בדרך, הסתכלתי דרך החלון, מרותק. זה היה אי טרופי קטן, עם חופים מדהימים וצמחייה מגוונת, כולל כמובן את הדקלים. האכסניה שלי היתה כ-400 מטר מהחוף, בתוך מין שילוב של כפר בונגלוס, גן-חיות קטן ופארק קרוואנים. אחרי Gilligan’s ב-Cairns בפרט, ואחרי אוסטרליה הממוזגת בכלל, הבונגלו עם מאוורר התקרה היה הפתעה. לא כל-כך אכזבה כמו שמשתמע, כי הבנתי די מהר שלא באמת צריך מזגן, אבל זה ממש הזכיר לי את הבונגלו שהיה לי בקופנגן לפני שנתיים וחצי…</p>

<p>האוירה היתה מאד רגועה, וזה היה שינוי מרענן ונחוץ אחרי Cairns. החלטתי לקרוא קצת ליד הבריכה, ואחרי שעה ללכת לראות את החוף. בדרך לחוף פגשתי את Sabine, גרמניה שהיתה איתי על האוטובוס מ-Cairns. היה לה תליון כזה של אנשים שעושים צניחה חופשית, וכשזיהיתי אותו ישר היה לנו על מה לדבר. אז ישבנו על בירה ואח”כ ארוחת ערב, ואז חזרנו לאכסניה. את החוף לא ראיתי בסוף.</p>

<p>4/11. בשעה טובה ומוצלחת, סיימתי את הארי פוטר 7 בספרדית. אפשר לשלוח את הלבנה הזו חזרה הביתה. סוף סוף אני יכול לצאת לתור את האי. התחלתי בחוף שלא ראיתי אתמול, ואז הלכתי לכיוון תחנת האוטובוס. בדרך, נכנסתי לחנות לקנות לי מים וכמה פירות, ופתאום ראיתי ספרים משומשים למכירה. מצאתי ספר ישן של קולין פורבס, הרביעי שלו אי פעם, במחיר מבצע של $4, אז לקחתי אותו. בדרך לקופה, הפכתי את הספר ופתאום אני רואה מאחורה שהמחיר המומלץ באוסטרליה הוא דולר וחצי… כשהגעתי לקופה, אמרתי לקופאית “אני רוצה להראות לך משהו” והראיתי לה את המחיר. כמובן שהיא לא ידעה מה לעשות עם עצמה… “טוב, אז אני אתן לך אותו בדולר וחצי…”. פתחתי לה דלת נסיגה: “אבל שימי לב שזה ספר מ-1974… המחירים השתנו מאז. את לא חייבת לעשות את זה…” וכמובן שהתשובה היתה “אבל אני רוצה”. מצחיק…</p>

<p>100 מטר לפני שהגעתי לתחנת האוטובוס עבר על פני האוטובוס. “ניקח את הבא,” אמרתי לעצמי. הגעתי לתחנה והסתכלתי על הלו”ז. השעה היתה 11:40 והאוטובוס הבא היה ב-13:05. זין אני אחכה פה שעה וחצי. החלטתי להתחיל ללכת ברגל, תוך שאני מנסה לתפוס טרמפים. בהתחלה אף אחד לא עצר, והכנתי את עצמי נפשית להליכה של 6 ק”מ, מה שלא היה נורא כי אז הייתי ברגל הלוך ובאוטובוס חזור, במקום הפוך. עצרתי לרגע באכסניה, ופתאום שמעתי קול מוכר. פיטר, הולנדי שהכרתי בבונדאיי, ישן בבונגלו ליד… עולם קטן. המשכתי ללכת ואחרי 10 דקות עצרה לי מישהי בג’יפ קטן.</p>

<p>היא היתה בדרך בדיוק למקום שרציתי להגיע אליו. בדרך, היא סיפרה לי שהמקום הכי טוב להיות בו בא היום יהיה בצד השני של האי. היום משודר ה-Melbourne Cup וכולם נפגשים בבאר כדי לראות את זה, וחלק מהטקס זה כובעים מוזרים. לא היה לי מושג מה זה ה-Melbourne Cup, אבל אם היא אמרה שזה המקום הכי טוב להיות בו, אז זה המקום שאני אהיה בו.</p>

<p>ירדתי מהטרמפ במקום בו היא המליצה לי לאכול צהריים, וירדתי על סנדביץ’ סטייק, משהו מהסרטים. אח”כ קפצתי לחנות ליד כי היה להם אינטרנט ורציתי לסגור את הצלילה הבאה, בספינה הטרופה Yongala. החבר’ה מטיול הצלילה (ובעצם רוב הצוללים המנוסים) אמרו לי שזה אחד מהאתרים הטובים בעולם ואני חייב לצלול בו. לא היכרתי את הסיפור, אבל אם הם אמרו שאני חייב לצלול שם, אז אני חייב לצלול שם.</p>

<p>אח”כ התחלתי ללכת לכיוון Picnic Bay. אמנם זו הליכה של 4 ק”מ והיה יום חם, אבל הנחתי שאני שוב אתפוס טרמפ. אז באמת הלכתי 20 דקות עד שאסף אותי תייר אחר, שאמר שגם הוא בדרך לראות את ה-Melbourne Cup. זו היתה ההזדמנות הראשונה לשאול מה זה בכלל הדבר הזה, והסתבר שזה מירוץ סוסים (@##!?!). הגענו באיחור של 4 דקות, וכבר לא היה מה לראות. המירוץ אורך בדיוק 3 דקות… אבל כל האוסטרלים היו בבאר, וחלקם חבשו כובעים מצחיקים, והיה משעשע באופן כללי. לא היה לי הרבה מה לעשות שם כי לא היתה לי שום כוונה לשתות בירה באמצע היום, במיוחד לא כשלפני עוד הליכה ארוכה בשמש. אז הלכתי להסתובב קצת באיזור. אבל כדי שיהיה לי כח לזה, תפסתי לי שנ”צ קצר על איזה ספסל, מתחת לאחד העצים :-)</p>

<p>היה שם מזח יפה וחוף מקסים ואחרי סיבוב קצר וכמה תמונות התפניתי להתחיל לצעוד בחזרה, ושוב תפסתי טרמפ, עד Nelly Beach, ומשם חזרתי לאכסניה באוטובוס. מחלון האוטובוס ראיתי את ליאן, הקנדית, יורדת מהמעבורת ועולה על האוטובוס בכיוון השני. הנחתי שאני אראה אותה שוב, האי הזה הוא לא מקום גדול.</p>

<p>באכסניה קראתי לי קצת את הספר החדש בבריכה, וכשהשמש כמעט ירדה יצאתי לריצה נחמדה. בערב אכלתי באכסניה, יחד עם כל החבר’ה. זה אחד הדברים שאני אוהב במקום הזה: אנשים מתחילים לדבר אחד עם השני, יושבים ביחד לארוחות ערב, שותים ביחד. הערב יש חידון טריוויה, אז אנחנו ישר מתאגדים לקבוצה שנקראת Team Magnum על-שם הארטיקים שאנחנו כל הזמן אוכלים כאן, ואנחנו מגיעים למקום השני, על חודה של חצי נקודה… הפרס: קנקן בירה :-) פתאום אני מגלה שאחת הבחורות ליד השולחן היא ישראלית… אני לא פוגש הרבה ישראלים בטיול הזה, שזה דבר טוב באופן כללי, ולכן כשאני כבר פוגש אחד (או אחת) זו בדרך כלל חוויה חיובית.</p>

<p>5/11. ציוץ הציפורים מעיר אותי. דרך לא רעה להתעורר. עשרים שניות אח”כ מגיע מפוח עלים. אני לא מבין למה בשמונה וחצי לפנות בוקר צריך לפנות את העלים. מה רע בשתיים בצהריים?</p>

<p>אני מתחיל את היום בסניף הדואר ב-Nelly Beach. הארי פוטר וספרי קורס הצלילה שלי נשלחים אחר כבוד הביתה, ומשחררים אותי משני קילו מיותרים. משם אני ממשיך לחוף הים והולך על קו המים לכיוון הקצה הרחוק של החוף, שם נמצאת האכסניה X-BASE. בדרך, אני כמעט דורך על סרטן קטן. הוא ממהר לברוח ממני, אבל מסיבה לא ברורה מחליט לרוץ קדימה ובעצם מפנה לי את הגב. ואז אני מגלה דבר מעניין: לסרטנים יש שדה ראייה מאד צר, והמאחורה לא נכלל בו… אני ישר מוציא את המצלמה ומצלם כמה צילומי Macro Close-up ממרחק שלושה סנטימטר – יצאו תמונות מגניבות.</p>

<p>ב-X-BASE יש מועדון צלילה, אז אני מנסה לברר אם אני יכול להשחיל איזו צלילה פה לפני שאני עף מחר, אבל מסתבר שהמועדון הזה חי בעיקר מקורסים וצלילות חופשיות זה לא כל-כך הקטע שלהם. אני מסתובב קצת באכסניה ופוגש את ליאן, שישנה כאן, ואח”כ אני מגלה שיש כאן Global Gossip, שאם עוד לא סיפרתי אז זו רשת אינטרנט-קפה ברמה גבוהה מאד ובהם אני נמצא ברוב זמן האינטרנט שלי, וכרטיס האינטרנט שלהם הוא גם כרטיס חיוג בינלאומי במחירים טובים. אז ישבתי קצת על האינטרנט ואז יצאתי ברגל בחזרה לכיוון המזח של Nelly Bay. עשיתי שם הפסקת צהריים והמשכתי בהליכה לכיוון ה-YHA. הפעם לא התכוונתי לעצור טרמפים. היום אני הולך את כל האי ברגל, גם כדי לראות את האי וגם זה מין סוג של אימון, ממש כמו שעשיתי בנפאל לפני שנתיים וחצי.</p>

<p>התחנה הבאה היא החוף הבא – Arcadia. אני הולך בצד הכביש, ממש על קו המים, ונהנה מנוף מדהים של מפרצונים. החוף מלא בעצים ושולחנות פיקניק – ממש מושקע פה. נגמרים לי המים, אז אני נכנס לאחת החנויות. בכל ערוצי הטלוויזיה מדברים כל היום על הבחירות בארה”ב (אנחנו כבר ב-5/11…) ופתאום מודיעים שמקיין הודיע על הפסד. וואלה. אובמה ניצח. כמו שתכתוב אחת מעיתונאיות האינטרנט מאוחר יותר: העולם החופשי עומד להיות מונהג בידי אדם שחור. אם זו לא קידמה, אז מה כן?</p>

<p>אני ממשיך לחוף הקרוב, ומצלם עוד קצת. ממש מדהים פה. אני שמח שהחלטתי לוותר על Townsville. אחרי החוף הזה הכביש מתרחק מהמים ונכנס לתוך האי, לכיוון Horseshoe ,Bay החוף שלידו נמצאת האכסניה שלי. עכשיו גם מתחילות העליות, אבל הואיל וממילא החלטתי שזה יהיה אימון כושר, אני לא מתרגש. אחרי פחות משעה אני כבר בבריכה ב-YHA, נותן לרגליים שלי להירגע. הלכתי כמעט את כל האי… בבריכה אני פוגש את שתי ההונדיות שדיברתי איתן כשחיכיתי לאוטובוס ב-Cairns. הן ממש נחמדות.</p>

<p>בערב שוב יושבים כולם בבאר. אני מחליף קצת מוזיקה עם אנגלי אחד (הגיע הזמן לגוון…), ואנחנו אפילו משחקים קצת פוקר. אחרי שאני מפסיד (פעמיים) את כל הצ’יפים אני פורש והולך לשבת עם כמה חבר’ה בצד. אחד מהם הוא אוסטרלי, ומהר מאד הוא מושך את השיחה לפוליטיקה. יש לו דיעות נחרצות, אבל מהר אני מגלה שהן לא מבוססות על שום דבר מוצק. אני נותן לו סקירה הסטורית באופן הכי אובייקטיבי שאני יכול, עד שהוא כבר לא כל-כך בטוח בעצמו. ניצחון קטן להסברה הישראלית.</p>

<p>6/11. זהו, היום אני עוזב את האי. יכולתי בקלות להישאר כאן עוד, אבל האמת היא שזה היה שורף סתם זמן. ארוחת בוקר קצרה אחרי הצ’ק אאוט, ואני חוזר ל-YHA, לכתוב מייל עדכון באנגלית. למרבה הבושה לא כתבתי אחד כבר 3 חודשים… לא נעים. סימונה, הולנדית שהיכרתי אתמול, מצטרפת אלי – אנחנו על אותו אוטובוס ואותה המעבורת. בטרמינל ב-Nelly Beach אנחנו מחכים שהמעבורת תפרוק את כל הנוסעים, והנה מגיעה אלקס, הגרמניה מ-Cairns. כנראה שאנחנו נמשיך להיפגש לאורך החוף המזרחי… סימונה ואני עולים על המעבורת ואנחנו מגיעים ביחד לטרמינל ב-Townsville, ודרכינו נפרדות: היא ממשיכה צפונה ל-Cairns ואני יורד דרומה, ל-Ayr.</p>

<p>היו לי 3 ימים נחמדים מאד כאן, ואני חושב שהניגוד בין השאנטי של כאן לקדתנות והקרחנה של Cairns בא לי בזמן הנכון.</p>

<p>בפרק הבא: הצלילה ב-Yongala.</p>

<p>ענבר</p>

  </div><a class="u-url" href="/travel/worldtrip/2008/11/29/%D7%9E%D7%92%D7%A0%D7%98%D7%99%D7%A7-%D7%90%D7%99%D7%99%D7%9C%D7%A0%D7%93.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
