<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>טיול באסיה - עדכון שביעי | Mostly Armless</title>
<meta name="generator" content="Jekyll v4.1.1" />
<meta property="og:title" content="טיול באסיה - עדכון שביעי" />
<meta property="og:locale" content="en_US" />
<meta name="description" content="וואו. בשעה טובה ומוצלחת הסתיים הטרק שבגללו התחיל כל הטיול הזה, והיה פשוט נהדר. קריעה, אבל נהדר. גם המייל הזה יהיה קריעה, אז אני ממליץ לכם להדפיס אותו ולקרוא אותו, נניח, בשירותים, איפה שלא יפריעו לכם." />
<meta property="og:description" content="וואו. בשעה טובה ומוצלחת הסתיים הטרק שבגללו התחיל כל הטיול הזה, והיה פשוט נהדר. קריעה, אבל נהדר. גם המייל הזה יהיה קריעה, אז אני ממליץ לכם להדפיס אותו ולקרוא אותו, נניח, בשירותים, איפה שלא יפריעו לכם." />
<link rel="canonical" href="http://localhost:4000/travel/asiatrip/2006/05/01/%D7%A2%D7%93%D7%9B%D7%95%D7%9F-%D7%A9%D7%91%D7%99%D7%A2%D7%99.html" />
<meta property="og:url" content="http://localhost:4000/travel/asiatrip/2006/05/01/%D7%A2%D7%93%D7%9B%D7%95%D7%9F-%D7%A9%D7%91%D7%99%D7%A2%D7%99.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2006-05-01T12:00:00+03:00" />
<script type="application/ld+json">
{"headline":"טיול באסיה - עדכון שביעי","dateModified":"2006-05-01T12:00:00+03:00","datePublished":"2006-05-01T12:00:00+03:00","mainEntityOfPage":{"@type":"WebPage","@id":"http://localhost:4000/travel/asiatrip/2006/05/01/%D7%A2%D7%93%D7%9B%D7%95%D7%9F-%D7%A9%D7%91%D7%99%D7%A2%D7%99.html"},"description":"וואו. בשעה טובה ומוצלחת הסתיים הטרק שבגללו התחיל כל הטיול הזה, והיה פשוט נהדר. קריעה, אבל נהדר. גם המייל הזה יהיה קריעה, אז אני ממליץ לכם להדפיס אותו ולקרוא אותו, נניח, בשירותים, איפה שלא יפריעו לכם.","@type":"BlogPosting","url":"http://localhost:4000/travel/asiatrip/2006/05/01/%D7%A2%D7%93%D7%9B%D7%95%D7%9F-%D7%A9%D7%91%D7%99%D7%A2%D7%99.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">טיול באסיה - עדכון שביעי</h1>
    <p class="post-meta">
      <time class="dt-published" datetime="2006-05-01T12:00:00+03:00" itemprop="datePublished">May 1, 2006
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#asiatrip">asiatrip</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p>וואו. בשעה טובה ומוצלחת הסתיים הטרק שבגללו התחיל כל הטיול הזה, והיה פשוט נהדר. קריעה, אבל נהדר. גם המייל הזה יהיה קריעה, אז אני ממליץ לכם להדפיס אותו ולקרוא אותו, נניח, בשירותים, איפה שלא יפריעו לכם.
<br /></p>

<hr />

<p><br />
טרק ה-Around Annapurna - החוקים:
(הכללים מנוסחים בלשון זכר לשם הנוחות. הטרק לא נוח באופן כללי.)</p>

<div class="language-plaintext highlighter-rouge"><div class="highlight"><pre class="highlight"><code>1. אם הגעת להתפצלות, הנתיב הנכון יהיה זה עם המדרגות.
2. אם שני הנתיבים זהים (שניהם עם מדרגות או בלעדיהן), הנתיב הנכון יהיה התלול יותר.
3. אם כרגע טיפסת 100 מטר בעליה תלולה, אתה תרד אותם בחזרה בעוד 90 שניות.
4. אם אתה רואה גשר, תחצה אותו.
   א. כן, הוא רעוע. אנחנו יודעים.
   ב. לא, הוא לא יפול. אנחנו מקווים.
   ג. תן למישהו אחר לעבור אותו ראשון.
5. פורטר זה לחלשים.
   א. עד העלייה הראשונה.
   ב. אם הלכת מ-Pokhara ברגל, עד Nalma כבר תשנה את דעתך.
6. לא משנה מה סיפרו לך, למים מטוהרים בכלור יש טעם של בריכה.
   א. כולנו שתינו מים בבריכה, אז זה לא סיפור גדול.
   ב. גם במים האלה השתינו. החמורים והבופאלו (לפחות).
   ג. וגם חירבנו.
   ד. אבקת השתיה (שקוראים לה Tang בנפאלית ו-"זיפ" בעברית) תוכננה לשני ליטר מים.
   ה. בינינו, היא מספיקה לג'ריקן 20, אם מתפשרים על הטעם.
   ו. אבל היא לא טעימה. היא בעיקר נותנת צבע למים.
7. ה-Pass (הנקודה הגבוהה בטרק) הוא בגובה 5416 מטר.
   א. אתה מתחיל את הטרק בגובה 800 מטר. תעשה את החשבון לבד.
   ב. אתה חוזר למקום ממנו התחלת את הטרק. ע"ע סעיף 3.
   ג. לא, ישראלים לא תוכננו לנשום בגבהים כאלה.
   ד. כדורים למניעת מחלת גבהים זה לחלשים.
      1. עד הכאב-ראש הראשון.
      2. אם ההרצאה על מחלת הגבהים ב-Manang הועברה ע"י רופאה כוסית מארה"ב, אתה תשנה את דעתך על הכדורים.
</code></pre></div></div>

<p>טוב, אחרי שצחקנו, אנחנו נעבור לחלק האומנותי.</p>

<p><ins>יום הכנה, ה’, 13/4</ins></p>

<p>הגענו לפוקרה בטיסה. גם כאן, כמו בקטמנדו, יש סוכנות בשם סוויסה, רק שזו שכאן היא המקורית. הגעתי, מצאתי מלון וישר הלכתי לברר מה קורה עם השביתה ועם הטרק. הסתבר שיצאתי טמבל, ובמקום להוציא את ה-Permit לטרק כבר בקטמנדו, אני צריך עכשיו ללכת ברגל 30 דקות עד למשרד בו מנפיקים את האישורים. אז הלכתי, הוצאתי אישור וחזרתי.</p>

<p>ישבתי עם סוויסה (כל מי שעובד בסוכנות נקרא סוויסה. זה מין שם כללי) והחלטתי שאני לא מחכה עד שהשביתה תסתיים, אלא שאני אלך ברגל שלושה ימים נוספים עד למקום בו הטרק מתחיל בדרך כלל. בדיוק כמו קובי, שבעקבותיו אני הולך (לפחות בקטע של נפאל ותאילנד). בחרתי לשכור פורטר - סבל - כי את הטירונות כבר עשיתי ובאתי להנות ולא לעבוד. סוויסה שלח אותי לעשות את הקניות וקבענו להיפגש בשמונה וחצי בערב, אז אני אפגוש את הסבל שלי ואסגור את הסידורים האחרונים ליציאה.</p>

<p>יצאתי למסע קניות מטורף, שלא היה מבייש אף בחורה ממוצעת (בעצם, יש לי שם של בחורה אז אני מניח שזה בסדר…). קניתי פליס, מעיל גשם, מקל הליכה ועוד כל מיני דברים שצריך כשיוצאים לטיול של עד 3 שבועות בהרים המושלגים של נפאל. בערב חזרתי לסוויסה, הכרתי את הפורטר שלי - Ang Dawa Sherpa - שעשה את המסלול הזה כבר 16 פעם ואת האוורסט בייס-קאמפ עוד 20. בחור נחמד ושקט, עושה רושם טוב. נראה לי שאנחנו נסתדר ביחד.</p>

<p>כשסיימתי את כל הסידורים עם סוויסה, ראיתי שיש עוד ישראלי לידי שממלא טופס. התחלנו לדבר ואז כבר הלכנו לאכול ארוחת ערב ביחד. קוראים לו נועם ולחברה שלו קוראים הדס (אנחנו עוד נפגוש אותם בהמשך הסיפור). אז הלכנו לאכול ב-Everest Steak House, ואני הזמנתי סטייק ברוטב פלפל, כמו שאני אוהב. למרבה הבושה, יצאתי קטן ולא סיימתי אותו. נועם סיים את הסטייק שלי. ביזיון. אני רוצה לנצל את ההזדמנות ולבקש סליחה מכל בעלי הדם הארגנטינאי במשפחה שלי, ביישתי את הפירמה. גם מאורע זה השפיע עלי רבות ואנחנו ניזכר בו בהמשך.</p>

<p>חזרתי לחדר עייף. כמו תמיד, דחיתי את האריזה לרגע האחרון. קבעתי עם דאווה בשש וחצי בבוקר, אז שמתי שעון לחמש וחצי. יהיה צחוקים. לילה טוב.</p>

<p><ins>יום ראשון, יום ו’, 14/4</ins></p>

<p>Pokhara to Tal Bhessi
כשקמתי בבוקר והתחלתי לסדר את הדברים, גיליתי שבקבוק הפולידין ( = יוד) שהבאתי נזל. למזלי, הוא היה בקופסת פלסטיק של טאפרוור, אז הנזק הוגבל לשרוואל אחד וערכת העזרה הראשונה. אין כמו בלת”ם על הבוקר, אבל מי כמוני יופתע. הרי אני בטוח שמישהו מאלה שקוראים את המייל הזה היה מוכן לשים כסף שזה יקרה. לעזאזל, אולי אפילו אני… אז שטפתי את הנזקים, התחלתי לארוז ואז הלכתי לומר לדאווה שאני מאחר. ב-7:20 הייתי מוכן, וקניתי עוד פליס ששכחתי לקנות אתמול.</p>

<p>דאווה ואני התחלנו לצעוד. לחשוב שעכשיו אני הולך 3 ימים שהם בכלל לא חלק מהטרק. בעצם, אפשר להגיד שאני עושה את הטרק אל הטרק. בחיי, זה ממש כמו המשפט הגאוני “חסה זה לא אוכל, זה האוכל של האוכל.” והמבין יבין.</p>

<p>אחרי שעה בערך יצאנו סוף סוף מפוקרה, העיר בה מתחיל הטרק לטרק. עוד כמה דקות הליכה, ואנחנו פוגשים 4 ישראלים ופורטר אחד: נועם והדס (מאתמול) עם הסבל שלהם גובינדה (או גבי, בעברית), ואוהד ועירא שהלכו בלי סבל. ישר התחברנו, ומעכשיו עד סוף הטרק אנחנו נשארים ביחד. (שיט, גיליתי את הסוף. אה, בעצם זה לא הסוף.) אז אנחנו הולכים על הכביש, ממש כמו ביום כיפור, כי יש שביתה ואין בכלל רכבים. פעם במלא זמן עובר איזה אמבולנס או מיכלית מים שרצה לכבות שריפה. למזלנו, עבר פתאום איזה טנדר והפורטרים שלנו, שהרי דוברים נפאלית, שכנעו את הנהג לקחת אותנו. אז כולנו בהתלהבות, אבל אחרי בדיוק 3 ק”מ הוא עוצר. זין.</p>

<p>ב-10:45 אנחנו עוצרים לארוחת צהריים, במקום שנקרא Bhegnash Tal. “טל” בנפאלית, ד”א, זה אגם. בארוחת הצהריים הראשונה שלי בטרק, התוודעתי למאכל הנפאלי המפורסם דל בהט - Dal Bhat - שזה אורז (בהט) עם מין מרק (דל), תפו”א בצד ועוד כל מיני ירקות. מה שמעניין הוא שבכל מקום מכינים את זה קצת אחרת. מה יש להגיד? טעים. בפעם הראשונה. וגם בשנייה וגם בשלישית. אבל ברביעית זה כבר נמאס (ושוב אני מקדים את המאוחר).</p>

<p>סיימנו לאכול, והמשכנו ללכת. עכשיו כבר ירדנו מהכביש והתחלנו ללכת בשטח. בנקודת זמן זו, אגב, התחלתי לנסח את החוקים, למי שתהה. אז אנחנו הולכים באיזה שביל עיזים באמצע היער, ופתאום, משום מקום, עוקף אותי איזה גמד קטן וממלמל משהו. אני עוצר לראות מה העניינים: גמד נפאלי עם פנקס קבלות ביד, ממש כמו הילדים הנודניקים שמתרימים בקניון (איפה הימים שאנחנו היינו עולים בניינים של 8 קומות ברגל, מדלת לדלת?!?) בקיצור, הוא מודיע לנו שנכנסנו לטריטוריה של המאואיסטים (הוא השתמש במילה הזו, אני נשבע!), ושאנחנו צריכים לשלם. כמה? 1200 רופי לאדם. [15 רופי הם שקל - ב’ר]. הדס ישר מתחילה בהצגה שמטרתה להוריד אותו במחיר. טכנית, הוא לא אמור להתמקח. אבל אנחנו ישראלים, אז תחשבו על זה כעל עבירה טכנית (ברוח הגמר של מכבי…). עירא, בינתיים, מתחיל להתעצבן. עירא הוא בחור גדול ובריא, והוא כמעט הוריד למאואיסט כאפה שהייתה מנתקת אותו מהשביל (ואולי גם מהראש שלו) ומעיפה אותו במדרון. למה רק כמעט? כי כולם נרתמו למשימת ההרגעה. ולמה זה היה טוב? כי כשבסוף הורדנו אותו ל-500 רופי לאדם, הוא התכופף כדי להראות לנו איך למלא פרטים בקבלה (מישהו יודע אם זו הוצאה מוכרת?) ואז גיליתי שיש לו חגורת רימונים מוסלקת מתחת לחולצה. ישר צילמתי (מה נראה לכם, שאני אוותר???) ודאווה היה מבסוט. 45 דקות אח”כ, הפורטרים הגאונים שלנו מראים לנו איך להוסיף “1” משמאל ל-“500”, ככה שיוצא “1500”. ישראלים או לא?</p>

<p>ב-14:45 אנחנו מסיימים את היום הראשון, במקום שנקרא Tal Bhessi. שם אני מתחיל ללמוד דברים מהפורטר שלי: הוא מתקלח בברז בחוץ, ומכבס את הבגדים באותה ההזדמנות. אמרתי לעצמי: “אם הוא יכול, אז גם אני יכול” ויש לי את התמונות להוכיח… אחרי המקלחת והכביסה עשינו סיבוב בכפר. החבר’ה עישנו קצת (ואני לא אגיד מה), אכלנו ארוחת ערב, אני התעפצתי קצת וגם קראתי קצת ובסוף שיחקנו טאקי והלכנו לישון. אני מתחיל להרגיש את דלקת הגרון העונתית שלי. לא טוב - אני לא אמור לראות רופא בשבועיים הקרובים. אני מקווה שזה יעלם.</p>

<p>טוב, היום הראשון יצא ארוך באופן זוועתי. אין מצב שאני כותב ככה על עוד שבועיים. אני עובר למוד תמציתי…</p>

<p><ins>יום שני, יום ש’, 15/4</ins></p>

<p>Tal Bhessi to Nalma
השכמה ב-06:15. נראה שזו הולכת להיות השגרה החדשה שלי בשבועיים הקרובים. בהה, כמו ירידת משמר בכיתת כוננות… אורזים את התיקים, קצת מתיחות לפני ההליכה, תה של הבוקר ויוצאים לדרך ב-07:05. עוד לא התחיל היום, וכבר אנחנו תופרים איזה הר. בחיי, תחשבו על העלייה של פרויד בחיפה, רק עם תיק על הגב (אני יודע שיש לי פורטר, אבל מצלמת SLR ועוד 2 ליטר מים ועוד כל מיני שטויות זה כבר 6 קילו…), ועל הבוקר. אחרי שעה אנחנו עוצרים לארוחת בוקר ב-Shaura Bhenjang. ארוחת הצהריים המיוחלת מגיעה ב-11:35. דופקים הפסקה של שעתיים במין כפר כזה על גדת הנהר. די סבבה. הדל בהט של הצהריים יהיה האחרון שאני אוכל במהלך הטיול הזה, בי נשבעתי.</p>

<p>אחרי האוכל מתחילים ללכת בשמש הקופחת בתוך ערוץ של נחל. לא בתוך המים - הערוץ ברוחב כמה מאות מטרים, שמתמלאים רק בעונות המונסון, אז אנחנו הולכים על חול וחלוקי נחל. חום אימים. 40 דקות אחרי שהתחלנו ללכת, אנחנו מגיעים לעיקול של הנהר שכיתה שלמה של בי”ס מקומי עושה בו הפסקת טבילה. כמו תמיד - מה שטוב למקומיים טוב גם לנו. תוך 30 שניות כולם בלי תיקים ובתחתונים, וקופצים למים. דאווה, הפורטר שלי, מגדיל ראש, נכנס עם סבון ביד ופשוט מתקלח בתוך הנהר. אני חושב שהרגע הזה, יותר מכולם, הבהיר לי סופית למה אף טיפת מים בחבל הארץ הזה לא ראויה לשתייה ללא טיהור.</p>

<p>אחרי הרחצה המבורכת, ממשיכים ללכת ופתאום מגיעים לטיפוס <strong>מטורף</strong>. אני נשבע לכם, ביקר לי, שמעולם לא עמדתי בפני זוועת עולם שכזו. 700 מטר תלולים, שחציים מדרגות (ע”ע החוקים). לא מהעולם הזה. בסוף העלייה מחכה לנו התחנה הסופית של היום, הכפר Nalma. שם אנחנו גם פוגשים את המערביים הראשונים מזה יומיים - דאנקן ואמה הבריטים ועוד זוג ישראלים (נדב וערן) שמטיילים עם בריטית (מישל).</p>

<p>המקלחת שעשיתי בכפר הזה נכנסה, ללא ספק, לפנתיאון המקלחות המוזרות ביותר בכל הזמנים. קיבלתי חצי דלי של מים פושרים (לא נשארו מים חמים) והתקלחתי במין חצי בודקה, מאחורי המטבח, כשאין אפילו קירות מסביב, אלא רק חלקי קיר. בדיעבד, זה גם המקום בו שוטפים את הכלים. בקיצור - התקלחתי בתוך הכיור. דאווה, אגב, משוכנע שזו היתה מקלחת יותר טובה ממה האחרים עשו, במקום שאשכרה מיועד למקלחת. אני רק יכול להגיד שאחד החבר’ה ראה שם עכביש כל-כך גדול, שהוא ידע אפילו להגיד שהיו לו עיניים ירוקות.</p>

<p>בלילה עשו לנו הופעה של פולקלור מקומי - מוזיקה וריקודים. משעמם. ניחא. העיקר לישון אחרי העלייה המטורפת הזו. הגרון שלי ממשיך לכאוב, ודאווה מבטיח שמחר יהיה פתרון.</p>

<p>היום אנחנו פותחים פינה חדשה: “מה עירא שבר היום”:
עירא ראה את המתג של האור בקצה החוט, והניח, משום מה (אנחנו עדיין מנסים לברר למה), שצריך למשוך אותו, כמו באהיל. מייד נקרע חוט החשמל וניצוצות התחילו לעוף בחדר.</p>

<p><ins>יום שלישי, יום א’, 16/4</ins></p>

<p>Nalma to Bhulbhule
איזה חרייאת קטן מילדי הכפר החליט שהוא מתאמן בצעקות דווקא ב-05:30. יש לו מזל שאני לא יודע מי הוא. חזרתי לישון. יציאה ב-07:35, והולכים בלי הפסקה עד 12:00, עד שמגיעים ל-Besishahar, המקום ממנו הטרק בד”כ מתחיל. בדרך, אני הולך על חומת בטון ורואה שמישהו חרט עליה HARI, שזה איך שקובי, שבעקבותיו אני הולך, כותב את שמו, ואף אחד אחר לא. אני די משוכנע שזה שריד ממנו, משנה שעברה, אז צילמתי ואני אראה לו אח”כ (והוא גם יקרא את המייל הזה…).</p>

<p>Besishahar, שמבוטאת בסי-סהר (או בסיס ההר, בעברית…) זה המקום ממנו הטרק המקורי יוצא. אז כולנו חוגגים את סיום הטרק אל הטרק והתחלת הטרק. כולם עוקבים אחרי? יופי.</p>

<p>עשרים מטר לפני המסעדה, דאווה מראה לי בית מרקחת. בגלל השביתה, לא סביר שנצליח לראות רופא בשביל דלקת הגרון המתפתחת שלי, אז אני נאלץ לגייס את המומחיות שלי בנושא ולעשות דין לעצמי. אני מגלה שכאן, בנפאל, מרשם זו מילה בלועזית ששומעים רק בסרטים. אז ישר אני מכתיב לעצמי את המשטר הרגיל: אמוקסיצילין 500 מ”ג (אוגמנטין, למי שלא מכיר), 3 פעמים ביום כפול 10 ימים. בנוסף אני קונה לי גם כמה סטרפסילס, שלמרות שאני שונא את הטעם שלהן הן עושות את העבודה. מזל שאני מבין בתרופות.</p>

<p>אחרי ארוחת הצהריים אני הולך לשירותים. תאמינו או לא, זו הפעם הראשונה מאז שהטרק התחיל - 3 ימים! למי שהיה ספק, מדובר, כמובן, בשירותי בול-קליעה, אבל השירות בשריון הכשיר אותי גם למטרה זו (לא סתם הייתי תותחן…). אני מגלה, באותה הזדמנות, ששריר התאומים ברגל שמאל שלי נתפס בפראות (אות לבאות).</p>

<p>פתאום, משום מקום, מתארגנת הפגנה ספונטנית ברחוב, נגד המלך. אני ישר מתחיל לצלם, וגבי - הפורטר של נועם והדס - מעלה אותי לגג של הבניין, משם רואים יותר טוב. אחרי ההפגנה אנחנו ממשיכים ללכת, אבל אז לגבי מתחילה לכאוב הרגל, והוא תופס איזה אחד שהוא מכיר, ומבקש ממנו לסחוב לו את התיק עד הכפר הקרוב. קולטים את הקטע? הפורטר לקח פורטר. בחיי… בדרך, אנחנו עוברים בכפר שבו גבי גר, ופוגשים את אישתו. “גבי, אמרת לנו שאישתך גרה בפוקרה, לא?” אנחנו אומרים. “אה, כן. זו אישתי השנייה” הוא עונה. האיש הזה מחוק ברמות מטורפות.</p>

<p>ב-16:00 נגמר היום ב-Bhulbhule. מקלחת וכביסה (דאווה מתעקש לעשות לי את הכביסה. אני חושב שהפרותזה השפיעה עליו קשות…), שיחות צבא עד ארוחת הערב. עברתי לעוף בקארי עם אורז. איזה כיף, אנחנו בטרק האמיתי עכשיו - נכנסנו לשמורה.</p>

<p><ins>יום רביעי, יום ב’, 17/4</ins></p>

<p>Bhulbhule to Chamje
היום התחלתי לאכול ארוחות בוקר בגלל האנטיביוטיקה. קצת זימברו אותנו בחשבון על האוכל של אתמול, אבל זה טריק שמצליח רק פעם אחת, וזו היתה הפעם הזו. היום, רוב ההליכה היתה יחסית ישרה, בלי הרבה עליות - הזדמנות לשרירים לנוח. אוהד ואני הרבצנו קצב והשארנו את כולם הרחק מאחור. ב-12:00 עצרנו לצהריים, לשעה וחצי, ואז אוהד ואני שוב נכנסנו לקצב וטסנו קדימה. החלטנו שכושר טוב עדיף על לחכות לקבוצה: כשהולכים יחד מדברים וזה דופק את קצב הנשימה, וגם עוצרים הרבה. אז אנחנו טסנו, בדרך הכרנו 3 ישראלים: אסף, גיא וגלעד וב-16:00 כבר הגענו ליעד. דאווה הגיע שעה אח”כ ואמר ששאר הקבוצה נעצרה בכפר אחד קודם. ניחא. ישנו במוטל נחמד עם נוף מדהים לאיזה מפל ענק, והיו לי מים חמים במקלחת :-)</p>

<p><ins>יום חמישי, יום ג’, 18/4</ins></p>

<p>Chamje to Danaque
יצאנו מאוחר, כי יכולנו להרשות לעצמנו. כל הלילה ירד גשם וגם בבוקר, אז עלינו על ציוד הגשם: מכנסי גורטקס ומעיל גשם. אחרי שעה אנחנו עוצרים, תוך חצי שעה מצטרפים אלינו כולם - 3 הישראלים מאתמול, שהופכים לחלק מהקבוצה, ונועם, הדס ועירא - ועוד ישראלית חדשה - דנה. עכשיו אנחנו כבר אימפריה.</p>

<p>כיסוי הגשם של התיק לא עבד אז דאווה מאלתר משהו. הלכנו עוד קצת ואז עצרנו לשתות תה. בסוף אוהד ואני נשארנו שם כמעט שעה - אכלנו פנקייק, והרגשנו ממש מקומיים לכמה רגעים. היה מעולה. פגשנו את כולם לצהריים, התיק שלי היה ספוג מים אז ייבשתי דברים על תנור המטבח. אחרי האוכל לבשנו שוב את הבגדים הרטובים והמשכנו עד 16:00, ל-Danaque. דאווה הציע שנקנה תרנגולת והוא יבשל אותה. אז יצאתי לרחוב, בחרתי את הכי שמנה ואחר כבוד היא נאספה לאבותיה. יש לי תמונות שלה לפני ואחרי :-) השארנו בגדים לייבוש על התנור, ובבוקר ראיתי שדאווה עדיין מייבש לי את החולצה. בחיי, אמא, הוא מתחיל לסגור עלייך פערים.</p>

<p>והפעם בפינתנו “מה עירא שבר היום”: כשעצרנו במחסה מהגשם באמצע היום, סגרנו את הדלתות מבפנים עם בריח, נגד הרוח. עירא הגיע מבחוץ, הדלתות לא נפתחו לו (כי היה בריח…), אז הוא טיפה התאמץ ולפני שמישהו מאיתנו הבין מה קורה, הבריח נתלש מהקיר והדלת נפתחה.</p>

<p><ins>יום שישי, יום ד’, 19/4</ins></p>

<p>Danaque to Chame
בבוקר היה בחלון נוף מדהים של הרים מושלגים. חבל על הזמן. יצאנו ב-09:00, כי היום זה יום קצר. מתחילים להתחשב בגבהים ולא רק במרחק שהולכים. אוהד ואני רצנו, כרגיל, ותוך 3 שעות כבר הגענו. מצאנו עיר נחמדה, עם חנויות. הסתובבנו, היינו בביה”ס המקומי וראינו ריקודים. היום הצטרף אלינו גל, ישראלי נוסף שיצא לבד עם סבל ופגש אותנו בדרך.</p>

<p>את כל שאר היום העברנו בסיפורי צבא ודחקות (איזה מזל שהייתי שנתיים וחצי בשריון - היה לי מה לתרום לשיחה…). סוף סוף גם קראתי קצת. קניתי קצת פירות יבשים לאנרגיה, סבון כמו של דאווה (מקלחת + כביסה באותו סבון. סופר חסכוני.) וחותלות נגד שלג. בערב ישבנו ותכננו כל מיני אופציות להמשיך את הטרק.</p>

<p>והפעם בפינתנו “מה עירא שבר היום”: במהלך ההליכה עירא נשען על חומת אבנים. לעירא שלום, החומה בשיקום.</p>

<p><ins>יום שביעי, יום ה’, 20/4</ins></p>

<p>Chame to Lower Pisang
היום דאווה החליט שהוא הולך איתי, ולא עם כולם מאחורה. רוב היום הלכנו שנינו לפני כולם. ב-08:45 הגענו לפיסות השלג הראשונות בטרק! השמש הפכה ממש חמה - עכשיו היא גם מוחזרת מהשלג. עשיתי כמה עצירות היום, להימרחות בקרם הגנה ולשתייה, ועדיין סיימנו את המסלול היומי אחרי 4 שעות… זה באסה כשב-12:00 נגמר היום… למזלנו, היה במלון חדר גדול עם תנור באמצע, אז כל הקבוצה העבירה שם את הערב. עוד שני ישראלים הצטרפו אלינו - סיגל ושי - למרות שהם די שומרים מרחק במהלך היום ומצטרפים אלינו רק בערבים (אם בא להם). כולם משחקים שיטהד כל הזמן (ShitHead - משחק קלפים שאני מיציתי כבר בדרום אמריקה). החבר’ה אילתרו באנג מבקבוק קולה ומקטרת שהם קנו בכפר. אני, כידוע, מנוע מלהשתתף בחגיגה. עד שהשמש ירדה עוד ישבנו בחוץ על המרפסת וראינו מפולות שלגים רחוקות. בקיצור - היה מגניב.</p>

<p><ins>יום שמיני, יום ו’, 21/4</ins></p>

<p>Lower Pisang to Manang
קמנו לאט לנוף מדהים. אנחנו כבר ממש בעמק בין שני רכסים מושלגים. הבגדים שתליתי לייבוש בלילה כבר יבשים. אחלה. יוצאים לדרך ב-08:45, והיום החלטתי לא ללכת מהר, כי אז הימים נגמרים תוך שלוש שעות ואני מחפש את עצמי שאר הזמן. עשיתי עם דאווה כמה עצירות ולקראת הסוף אחד החבר’ה הרגיש לא טוב, אז האטתי והלכתי בקצב שלו עד הסוף, כשאנחנו נחים כל כמה זמן. הגענו כמעט ב-13:00.</p>

<p>הבעלים של המלון שהפורטרים בחרו לנו היה ממש מגעיל, ודי מהר הגענו כולנו למסקנה שכנראה שאנחנו מסתלקים מהמלון הזה בהקדם. איך שהגענו, פגשנו עוד שתי ישראליות - מיכל ויונית - שנמצאות יום לפנינו בטרק. ב-15:00 היתה הרצאה על מחלת גבהים ואיך מונעים אותה, מזהים אותה ומטפלים בה. המרצה היתה רופאה ממש נחמדה מארה”ב, שנמצאת בשליחות בהתנדבות יחד עם בעלה. אם עד ההרצאה עוד היו לי לבטים אחרונים לגבי לקחת את הכדורים נגד מחלת הגבהים, אז אחרי ההרצאה כבר לא היה לי ספק שאני מתחיל לקחת אותם באותו היום (ושוב, ע”ע החוקים).</p>

<p>השתמשתי בטושים של הרופאה כדי לצייר את השלט שאחזיק ב-Pass - לא היה לי בד לבן אז הקרבתי חולצה לבנה שהיתה לי. אח”כ ישבנו כולם באחת המאפיות המדהימות שיש בכפר הזה. בחיים לא ראיתם דבר כזה: כל עוגה (עוגת קינמון, עוגת גבינה וכו’) היא בקוטר 20 ס”מ! בלטה שלמה! בערב הלכנו לאחד מבתי הקולנוע המאולתרים שבעיר וראינו את “משפחת סופר על” - “The Incredibles”, סרט מצחיק שאהבתי. בלילה ישבנו בחדר עם התנור, וחגגנו ערב-יום-הולדת לדנה. הבעלים של המלון שוב התנהג אלינו מגעיל, ואז החלטנו כולם לנטוש את המלון על הבוקר - היינו צריכים להעביר עוד לילה בעיר, כדי להסתגל לגובה, אז היה לנו במה לאיים. ב-21:00 כיבו לנו את החשמל ובהיעדר תאורה, הלכנו לישון.</p>

<p><ins>יום תשיעי, יום ש’, 22/4</ins></p>

<p>Manang
קמתי ב-07:30. בהתחשב בזה שהלכתי לישון בתשע בערב, אני חושב שהוסמכתי רשמית כבהמת שינה. בכלל, כל הטרק הזה אנחנו דופקים שעות שינה בלי אבחנה… אכלנו ארוחת בוקר קלה, ארזנו דברים ועזבנו בהפגנתיות את המלון, אל המלון שמעברו השני של הכביש. שוב הלכנו למאפייה, אני אכלתי סנדביץ’ נהדר ואז הלכנו שוב לראות סרט. זה לא שבאמת יש מה לעשות פה. צריך לבלות כאן יום שלם כדי להסתגל לגובה, וכולנו היינו עצלנים מדי כדי לעשות את אחד מהטיולים הקרובים (עד 3 שעות). אז ראינו ספיידרמן 1. אני מת על קירסטן דאנסט.</p>

<p>חזרנו למלון לאכול צהריים, למרות שלא באמת היינו רעבים… שיחקנו קצת טאקי ואני לקחתי מדנה את הספר “הנזיר שמכר את הפרארי שלו”. אני יודע, אני יודע, אבל לא היה לי מה לעשות. באמצע, החבר’ה החליטו שהם הולכים לראות עוד סרט אבל אני נשארתי עם הספר. הם חזרו אחרי חצי שעה כי הסרט היה דפוק, ועירא סיפר לי שהוא פגש את מאיה וניסים - החבר’ה שטסתי איתם מקטמנדו לפוקרה. אז הנחתי את הספר, הלכתי להגיד להם שלום ואז חזרתי כדי לסיים את הספר. כולם שוב שיחקו שיטהד אז אני עדכנתי את היומן שלי (הספרון ממני אני קורא עכשיו כדי לכתוב את המייל).</p>

<p>אחרי ארוחת הערב, אכלנו עוגה לרגל יום הולדתה של דנה. בהמשך הערב, הרופאה ובעלה הצטרפו אלינו, והיו איתנו שעה וחצי, במהלכה סוף סוף דיברתי קצת אנגלית שלא במבטא ישראלי. האבסורד הוא שאם אני מדבר במבטא אמריקאי - הנפאלים לא מבינים. אם אני מדבר עילג במבטא ישראלי, הכל ברור להם. כל הזמן הזה, אסף, שמתברר כבדרן מהשורה הראשונה (כסא 23…. סתאאם. הומאז’ לגבעת חלפון.) משכיב את כולם על הרצפה מרוב צחוקים. אחרי שהרופאה ובעלה הלכו, כולנו פרשנו לישון.</p>

<p><ins>יום עשירי, יום א’, 23/4</ins></p>

<p>Manang to Yak Kharka
אחרי ארוחת בוקר קצרה, יוצאים לדרך ב-08:30. דאווה עוצר לרגע במלון הקודם שלנו ואומר לי להמשיך. אני ממשיך לבד, בקצב מצויין, ועוקף את כולם בדרך (חוץ מאת אוהד…), למרות שיצאתי כמעט אחרון. בדרך עצרתי לצלם משהו ושכחתי את הכובע על סלע, אז אחרי 3 דקות של הליכה הרגשתי כמו טמבל וחזרתי לקחת אותו. בהמשך הדרך עברנו בכל מיני יישובים של שלושה בתים וחצי, וב-10:50 הגעתי ל-Yak Kharka. ישבתי עם אוהד על כוס תה, סרקנו את כל 3 המלונות שבחור הזה ובסוף נשארנו בראשון.</p>

<p>לארוחת צהריים צ’יפרתי את עצמי בשקשוקה, שהיתה די טובה. שיחקתי קצת עם גבי, הפורטר של נועם והדס, איזה משחק מקומי שדומה לביליארד אבל משחקים אותו עם האצבעות ולא עם מקלות ובמקום כדורים יש דיסקיות. נחמד, אבל קשה. בערב, דנה הרגישה ממש לא טוב. אבל ממש. כולנו התחלנו לדאוג לה, עד שבלילה המצב נהיה ממש גרוע. המקום בו היינו היה ללא רופא וללא טלפון (בקושי היה חשמל), אז החלטנו שאנחנו מפנים את דנה חזרה ל-Manang, לראות רופא. השעה כבר היתה 21:30, ודנה בקושי ישבה, אז שכרנו סוס (!!!) ופינינו אותה. 3 פורטרים (דאווה, גבי והפורטר של דנה), אוהד ואסף ירדו בחשכה מוחלטת, עם פנסי ראש, עד ל-Manang, ואנחנו נשארנו לכסוס ציפורניים מדאגה.</p>

<p>לי התחיל כאב ראש. לא ידעתי אם זה קשור לגבהים, או שסתם לא שתיתי מספיק. אתמול ממילא התחלתי לקחת את הכדורים נגד מחלת הגבהים, אז הנחתי שזו התייבשות. לקחתי דקסמול והלכתי לישון.</p>

<p>והפעם בפינתנו “מה עירא שבר היום”: בחדר עם התנור, בו אכלנו, היה חדר שירותים. עירא נכנס פנימה, ניסה לסגור את הדלת ונשאר עם הבריח ביד.</p>

<p><ins>יום אחד-עשר, יום ב’, 24/4</ins></p>

<p>Yak Kharka to Thorung Phedi
היום מרחנו שינה, כי חיכינו שהחבר’ה שירדו אתמול ל-Manang עם דנה יחזרו. אמרתי כבר שאני בהמת שינה? רק ב-08:20 יצאתי מהשק”ש… במהלך ארוחת הבוקר, בערך ב-09:30, החבר’ה הגיעו. הם סיפרו שלקח להם 3 שעות, ושרק ב-01:00 דנה נכנסה לרופא והוא החליט להשאיר אותה שם. כולם יצאו לדרך, אוהד ואני יצאנו אחרונים ב-10:45. היה יום <em>ממש</em> קשה: רוח, שלג שגובל בברד (אבל לפחות לא גשם…) וכמה עליות קשות. אבל אוהד ואני הפגנו נחישות וכושר שיא, ואחרי פחות משעתיים (שבהן הדופק שלי עמד קבוע על בין 150 ל-160) הגענו ראשונים, אחרי שלא עצרנו ועקפנו את כולם. זה היה יום שבו אני יכול להגיד בלב שלם שנתתי את כל מאה האחוז של מה שהגוף שלי יכול היה לתת, והגבהים שאנחנו נמצאים בהם - מעל 4000 מטר - לא מקלים על העניין, עם צפיפות אויר של 60 אחוז…</p>

<p>הגענו למוטל מפותח, עם חשמל וחימום. בהתחלה הגוף שלי עוד לא נרגע ובכלל לא יכולתי לאכול. אח”כ כבר קיבלתי תיאבון.</p>

<p>אני חייב להגיד שאני מפחד ממחר. יוצאים ב-04:00, 4 שעות רק עולים בשלג, עד הפס - 5416 מטר, ואז יורדים 1700 מטר בירידה אכזרית… כולם די פחדו, וגם היה ממש קר שם (אפשר להבין - 4400 מטר…) ולכן רוב האנשים לא ישנו טוב בלילה. לפני שהלכתי לישון, וידאתי שהשלט שלי מוכן בתיק בשלוף, יחד עם חטיפי אנרגיה, קרם הגנה ומים.</p>

<p><ins>יום שנים-עשר, יום ג’, 25/4</ins></p>

<p>Thorung Phedi to Muktinath
                   או
היום            של          ה-Pass</p>

<p>השכמה ב-03:45. קור כלבים בחוץ. בעצם, גם בפנים. כואבת לי הברך. אני ממש מפחד מהיום הזה. אחלה התחלה.</p>

<p>אני מתלבש במהירות שיא. מאז קורס מפקדי טנקים, כשישנתי בתחתונים על מכסה המנוע של הטנק באמצע המדבר וקמתי לחמש מעלות, לא התלבשתי כל-כך מהר. נועם, הדס ועירא יצאו כבר לפני שעה, כי הם ראו שאנחנו תמיד עוקפים אותם, אז הם רצו שניפגש בפס. ב-05:00, אחרי ארוחת בוקר קלה במיוחד, מלווה בסל תרופות מרשים (אנטיביוטיקה [עוד יומיים למניאק], דיאמוקס [נגד מחלת גבהים, יום אחרון] ודקסמול [לברך]), יוצאים לדרך.</p>

<p>מתחילים לטפס. אנחנו לבושים בהרבה שכבות, ועולים בקצב ממש איטי, גם כדי לא להתעייף וגם כי אין הרבה חמצן. הקצב האיטי מיטיב איתי, ואני לא מתאמץ בכלל. אחד מהחבר’ה ממש מתקשה בעליה, אז שוב אני נשאר אחרון ומלווה אותו. אני לא ממהר לשום מקום, וככל שהקצב יותר איטי, העלייה עוברת לי בלי להרגיש. עוצרים פעמיים או שלוש בדרך לכוס תה וחטיפי אנרגיה.</p>

<p>ואז, ב-09:00, זה קורה. הגענו לפס. 5416 מטר נמצאים מתחתינו.</p>

<p>קודם כל עוצרים לנוח. אחר כך מוציאים את השלט ומצטלמים. לבד, עם השלט, עם כולם.</p>

<p>אין נועם ואין הדס, אבל עירא חיכה לנו. איזה זין, להדס היתה שקית במבה. לא נגעתי בבמבה כבר חודש. שניים מהחבר’ה מדליקים ג’וינט של כבוד. אומרים שבגובה, כשאין הרבה חמצן, זה מעיף אותך לשמיים. אני אף פעם לא אדע.</p>

<p>ב-09:50 מתחילים לרדת למטה. אני מחליק על השלג כמו משוגע (ולא בכוונה, אם היה למישהו ספק). אני כל הזמן הולך מחוץ לשביל, בשלג עד הברכיים, כי על השביל אני מחליק. היום פעם ראשונה שאני הולך עם המקל שקניתי עוד בפוקרה - דאווה הלך איתו עד היום - והוא ממש הציל אותי. כשנגמר השלג ומתחילים המדרונות הרגילים, אני מתחיל להבין כמה יותר טוב היה בשלג. הברכיים שלי כואבות כמו שהן לא כאבו כבר שנים. זו באמת ירידה אכזרית.</p>

<p>בסוף מגיעים ל-Muktinath, למלון “בוב מרלי”. כן, זה מצחיק כמו שזה נשמע. אפילו קצת יותר. סוף סוף מקלחת אמיתית עם מים חמים… במלון יש קבוצה של צרפתים שעושים את המסלול ההפוך. אז אנחנו מפחידים אותם קצת, בשביל המוטיבציה.</p>

<p>בערב אנחנו חוגגים. סיימנו את הפס, החלק שלשמו התכנסנו. גם ירדנו חזרה ל-3700 מטר, אז אנחנו מרשים לעצמנו, לראשונה זה שבועיים, לשתות אלכוהול. אסף מתווכח עם המלצר, ואני נשתל מצחוק. זה לא יאמן כמה שהבחור הזה מצחיק. אחרי פעמיים רום וקולה ועוד דיסק של אינפקטד מאשרום ששמנו ברקע, אני מרגיש שמיציתי את הערב ואני הולך לישון…</p>

<p>והפעם בפינתנו “מה עירא שבר היום”: בירידה האכזרית עירא נעזר במקל ההליכה של גיא. מקל רציני, מאלומיניום, כמו שלי. לעירא שלום, המקל נפטר.</p>

<p><ins>יום שלושה-עשר, יום ד’, 26/4</ins></p>

<p>Muktinath to Jomsom
קמים בבוקר ומתארגנים. כולנו, כמעט, החלטנו לחזור בטיסה מ-Jomsom, אז אוהד, גלעד וגל, שהחליטו להמשיך ברגל, יוצאים ראשונים. הדס ונועם יוצאים גם הם עם אוהד, אבל הם יטוסו איתנו. איך שיוצאים מהעיר מתחילה שוב ירידה. קיבינימאט, עוד לא נרגעו לי הרגליים מאתמול. דאווה ואני הולכים עם גיא ואסף, עירא וגל מרביצים קצב ונעלמים. אנחנו יורדים עד לערוץ ה-Khali Gandaki, אחד הערוצים הגדולים בעולם. אחרי 12:00, בדיוק כשהגענו לתחתית הערוץ, מתחילה לנשוב רוח מטורפת. 40, 50, אולי אפילו 60 קמ”ש. אסף ואני נכנסים לטראנס ומרביצים “קצב מסע”, כדברי אסף. כל השרירים כואבים, אבל אותנו לא מעניין כלום - זה היום האחרון של הטרק.</p>

<p>אחרי הליכה שנמשכת לנצח (או, ליתר דיוק, 21 ק”מ) מגיעים ל-Jomsom. אנחנו ממירים כסף ומשלמים על הטיסה, שיוצאת רק מחר. מיכל ויונית גם הן פה - יונית ממשיכה עם גל הלאה, מיכל נשארת איתנו ותטוס גם היא מחר. אני מזמין לי Mixed Chow Mein שמגיע והוא ממש טעים. אחרי האוכל, הלכתי להסתובב קצת בעיר ולצלם. קשה להאמין שנגמר. במלון יש לנו אסלה… לא ראיתי אסלה שבועיים. אסף אומר שהוא יישן בשירותים מרוב שהם יפים. המלון, אגב, עולה לנו 2 ש”ח ללילה לאדם. קצת פרופורציות.</p>

<p>לארוחת הערב אני מזמין לי את אותה המנה כמו בצהריים, אבל הפעם אני מרגיש לא כל-כך טוב עם המנה. אנחנו רואים קצת טלוויזיה (ערוץ ה-BBC. היה פיגוע בסיני.) והולכים לישון. בחצות בדיוק אני מתעורר עם כאב הבטן החריף ביותר שהיה לי אי פעם. 20 דקות מייסרות על האסלה (על פני פעמיים נפרדות) מאשרות את החשש שלי מפני המנה שאכלתי בערב. למזלי, אחרי 20 הדקות הללו הכל נרגע ואני חוזר לישון.</p>

<p><ins>יום ארבעה-עשר, יום ה’, 27/4</ins></p>

<p>Jomsom to Pokhara
טוב, אני קצת מרמה כי טסנו - זה לא באמת חלק מהטרק.</p>

<p>קמים בבוקר והולכים ישר לשדה התעופה. המטוס שלנו הוא צ’יקמוק מסוג Dornier 228. כשהוא נוחת לקראתנו, פורקים ממנו את הנוסעים והמטען, אבל במקום שאנחנו נעלה למטוס ונטוס (בשמונה, כמו שהבטיחו לנו..), הטייסים יורדים מהמטוס והולכים לאכול ארוחת בוקר. על המסלול, לא פחות ולא יותר. בחיי.</p>

<p>הטיסה מלאה כיסי אויר. אני יושב במושב הראשון, עם הראש בתא הטייס. כולם מאחורי בבעתה, בקושי נושמים (או צורחים) ורק אני מבסוט כמו אני-לא-יודע-מה. נוחתים בפוקרה, ואני הולך עם עירא למלון שלו. מסתבר שהבעלים של המלון גם הוא קטוע יד עם פרותזה וו. נו, אנחנו כבר אחוקים.</p>

<p>אני נותן לדאווה טיפ מטורף של 5000 רופי - יותר מכפול ממה שהוא קיבל מהסוכנות. שאר החבר’ה גם צ’יפרו אותו, כי הוא עזר לכולם. אני שם את הבגדים הג’יפה שלי (כל הבגדים - ב’ר) לכביסה. עירא ואני מחפשים את אסף, כי קבענו שמסתפרים כולם אחרי הטרק. אוכלים שניצל ב-Leema, עושים סידורים, ואז נפגשים בערב לאכול סטייקים ב-Everest Steak House, כשכולנו מזמינים את הפורטרים שלנו. הפעם, לא ביישתי את הפירמה וסיימתי את הכל. הכל.</p>

<p>אחרי הארוחה אנחנו עולים לגג של המלון ויושבים קצת ברוח. היה ערב ממש סבבה.</p>

<p>ז   ה   ו</p>

<p>סיכום:</p>

<ol>
  <li>זה היה טרק ארוך, אבל אחת מהחוויות הטובות ביותר שעברתי בחיי.</li>
  <li>אמא, אני שונא להגיד את זה אבל דאווה הוציא אפילו אותך קטנה, איך שהוא דאג לי בטרק הזה.</li>
  <li>אני שונא שלג, ירידות ומדרגות. אני מניח שתוך שנה-שנתיים זה יעבור לי.</li>
  <li>זה היה סיוט לכתוב את המייל הזה. אני מקווה שנהניתם.</li>
  <li>עדכונים נוספים בהמשך.</li>
</ol>

<p>נשתמע,</p>

<p>ענבר</p>

  </div><a class="u-url" href="/travel/asiatrip/2006/05/01/%D7%A2%D7%93%D7%9B%D7%95%D7%9F-%D7%A9%D7%91%D7%99%D7%A2%D7%99.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
