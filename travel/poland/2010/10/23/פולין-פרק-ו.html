<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>מסע לפולין - פרק ו’: קראקוב | Mostly Armless</title>
<meta name="generator" content="Jekyll v4.1.1" />
<meta property="og:title" content="מסע לפולין - פרק ו’: קראקוב" />
<meta property="og:locale" content="en_US" />
<meta name="description" content="פרק ו’: קראקוב - 9/4/2008" />
<meta property="og:description" content="פרק ו’: קראקוב - 9/4/2008" />
<link rel="canonical" href="http://localhost:4000/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%95.html" />
<meta property="og:url" content="http://localhost:4000/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%95.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2010-10-23T13:19:01+02:00" />
<script type="application/ld+json">
{"headline":"מסע לפולין - פרק ו’: קראקוב","dateModified":"2010-10-23T13:19:01+02:00","datePublished":"2010-10-23T13:19:01+02:00","mainEntityOfPage":{"@type":"WebPage","@id":"http://localhost:4000/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%95.html"},"description":"פרק ו’: קראקוב - 9/4/2008","@type":"BlogPosting","url":"http://localhost:4000/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%95.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">מסע לפולין - פרק ו&#39;: קראקוב</h1>
    <p class="post-meta">
      <time class="dt-published" datetime="2010-10-23T13:19:01+02:00" itemprop="datePublished">Oct 23, 2010
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#poland">poland</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p><ins>פרק ו’: קראקוב - 9/4/2008</ins></p>

<p>היום, בשעה 08:00 לפנות בוקר, יצאו כמה מטורפים מהקבוצה לריצת בוקר. זה היה רעיון של שוקי, מפקד המשלחת. האנשים הנורמלים קמו ברבע לתשע ואכלו ארוחת בוקר. אחרי ארוחת הבוקר אנחנו מקשיבים לעדות מפי עד המשלחת. ניצול אושוויץ ומטהאוזן, מרדכי רוזנווסר, מ”א 67924.</p>

<p>את הסיפור על אושוויץ הוא יספר לנו מחר, שם. היום הוא מתרכז בתקופה של מטהאוזן - מחנה ריכוז שעבדו בו. למעשה, ההגדרה המדוייקת של מרדכי היתה: “מחנה ריכוז, שעבודת פרך נתנה את הזכות לחיות בו”. כשהגיע לשם, הועסק בעבודות כפיה במכרות. אחרי חודשיים הם הועברו מעבודת המכרות לעבודה במחנה. אחרי יום עבודה, הם היו מורדים מהאוטובוס במחצבה ועוד סוחבים אבנים ברגל עד המחנה. אחרי חודשים ספורים אנשים התחילו להישבר ולמות. מי שהגיע למרפאה, לא יצא ממנה. בשלב מסויים הגיע ד”ר מנגלה וביצע סלקציה. הסלקציה התבצעה ע”י תרגילי ספורט. מי שלא עמד במשימה, נשלח לאושוויץ.</p>

<p>נקודה מעניינת שעולה מהסיפור של מרדכי היא שבסופו של דבר, רוב היהודים באותה התקופה היו דתיים ומקיימים מצוות. לכן, מחג לחג ציפו והאמינו שתגיע הגאולה. אבל החגים עברו והגאולה לא הגיעה.</p>

<p>מרדכי עובר לספר לנו על השחרור: הגיע אפריל, נגמר החורף. כנראה במחצית אפריל 1945 יצאה פקודה “כל היהודים להתכנס”. סידרו את כולם בשלשות, נפתח השער והתחילו לצעוד החוצה. כולם היו בטוחים שהם הולכים להשמדה, כי הרי הם יהודים. ככה הוליכו אותם במשך שבוע, אבל הם כבר הבחינו שהחיילים שהקיפו אותם כבר לא היו מהשורה הראשונה של הצבא הגרמני. במסעם, עברו על-פני ערים וכפרים. העשב מסביבם היה טרי אז הם אכלו אותו, כי כיכר לחם אחת לעשרה אנשים היתה ההקצאה היומית. המאסף היה אופנוע, ומי שנפל בדרך לא קם יותר. בסוף הצעידה הם הגיעו ליער עם צריפים. בגלל שמרדכי הגיע בסוף, לא היה כבר מקום בצריפים, אז הוא ואלו שהגיעו איתו הסתובבו במעברים וליד הקירות. לא היה מקום. בקצה המחנה היה בור עם אש תמיד, ולשם היו מסלקים את הגוויות בסוף כל יום. כך נמשכה שיגרה של שבוע ימים. ואז הגרמנים ברחו. כשזה קרה, היהודים פרצו למחסנים של הגרמנים והתנפלו על האוכל והבגדים. למחרת היום יצאו אל העיירה הקרובה ושם פגשו את הצבא האמריקאי.</p>

<p>אחרי סיום העדות אנחנו יוצאים לכיוון האוטובוסים. מזג האויר היום חמים, ומנוגד במיוחד למזג האויר של אתמול, במיידאנק. היום הוא יום יוצא דופן, כי כולנו הורדנו מדים ולבשנו בגדים אזרחיים. אנחנו מקבלים זמן חופשי היום בעיר, בין אם בקניון ובין אם במקום אחר, אבל הנחיית מערך האבטחה היתה שלא להסתובב לבד על מדים, וחלקנו הגדול שמח ליישר קו.</p>

<p>ברבע לשתים-עשרה, בערך, אנחנו מגיעים לרובע היהודי בקראקוב. אנחנו מתחילים בביה”כ “אלטעשול” - ביה”ס הישן. אחריו אנחנו עוברים לביה”כ החדש - “נוישול”. אליו, צמוד בית-עלמין יהודי, שכמו כמה בתי עלמין אחרים שראינו בפולין, בעצם משוקם אחרי שכל מצבותיו נותצו. חלק מהמצבות שוקמו, חלק מהמצבות הפכו להיות אבני ריצוף בחומה שמקיפה את בית הקברות, ממש כמו שראינו בוורשה. אנחנו ממשיכים את הסיור ברובע היהודי ומגיעים לגימנסיה היהודית. מתוך המבנה נשמעים קולות של אימון כדורסל.</p>

<p>הסיור ממשיך ואנחנו מוצאים את עצמנו בעוד בית-כנסת, שם אנחנו שומעים ממוריס את הסיפור על אייזיק, האוצר החבוי והנעימה. קצת מוסר השכל לא יזיק לנו בטיול הזה… עוד כמה דקות של הליכה מביאות אותנו לסימטה חבויה, בה צולמו כמה סצנות מתוך הסרט “רשימת שינדלר”. כל האנשים שראו אתמול את הסרט באוטובוס מתלהבים. אני ישנתי. מה לעשות. אוטובוסים עושים לי את זה. אנחנו סוגרים את המסלול במקום בו התחלנו אותו, ברחבת ביה”כ “אלטעשול”. הליכה נוספת, הפעם אל מעבר לנהר הויסלה, מביאה אותנו לרחבה גדולה, שם מחכה לנו ארוחת הצהריים. גם היום אין הפתעות גדולות. לעבור את הנהר, לעומת זאת, תלש אותי לרגע מהמסע הזה והחזיר אותי כמה חודשים אחורה, לדצמבר. הייתי עם חברה שלי בפרנקפורט ועברנו את הנהר, בדיוק באותו אופן, והצטלמנו באמצעו, בדיוק באותו אופן. וכך, לכמה רגעים, פתאום הייתי בסתם עוד טיול לחו”ל.</p>

<p>אחרי ארוחת הצהריים אנחנו מתחילים מסלול חדש. האיזור ממנו באנו היה הרובע היהודי. האיזור אליו הגענו היה הגטו היהודי - כל היהודים נצטוו לעבור מבתיהם אל האיזור העני יותר של העיר, כי הקצין הגרמני שהיה ממונה על העיר לא רצה אותם בסביבתו - גבעת וול, שם התיישב. בעצם, המסלול שהלכנו אנחנו עכשיו הוא אותו המסלול שעברו הם, מוקפים בשומרים גרמנים חמושים ברובים ובכלבים. ובאמת, הכיכר בה אנחנו נמצאים נקראת כיכר גיבורי הגטו. מסלולנו מתחיל בבית המרקחת של תדאוש פנקייביץ’, פולני נוצרי שסירב לעבור אל הרובע היהודי, כפי שנצטוו תושביו הנוצרים של הרובע שהפך להיות הגטו היהודי. על מאמציו לסייע ליהודים במהלך המלחמה קיבל תדאוש אות חסיד אומות עולם. בבית המרקחת, שהוסב למוזיאון, למדנו גם על מחנה פלאשוב השכן, המככב בעצמו בסרט “רשימת שינדלר”.</p>

<p>בבית הספר למדנו בעיקר על מחנות ההשמדה, והוזכרו גם מחנות הריכוז. ייתכן שאני לא זוכר כל מה שלמדנו, בכל-זאת עבר למעלה מעשור וחצי, אבל בסופו של יום מה שאני זוכר זה את הנטו של מה שלימדו. ובביה”ס לימדו אותנו על תאי הגזים, ועל בורות ההריגה, ועל צעדות המוות. ואולי כי כל זה הרבה יותר נורא. אבל כשאנחנו שומעים היום על מקום כמו פלאשוב, אנחנו מבינים שדווקא המקומות בהם לא הרגו את היהודים תוך חצי שעה מרגע הגעתם, הם הם המקומות הנוראים באמת. שם התעללו, שם רצחו באופן אישי, עם האקדח האישי, ולא כחלק מקבוצה ומנגנון, שם השפילו והרעיבו ועינו. אני כבר לא יודע מה עדיף.</p>

<p>אנחנו ממשיכים את המסלול בגטו היהודי. הגטו קטן, כולו 16 רחובות. 16 רחובות סך הכל, לא לרוחב. אנחנו עוצרים מתחת למצוק שנמצא בקצה הגטו ושומעים ממוריס כמה סיפורים על המרד ועל האנשים שהשתתפו בו. המצוק, מסתבר, כמו חלקים נרחבים מהאיזור בו סיירנו ובו נסייר, לקח חלק בצילומים של “רשימת שינדלר”. חזרנו לכיכר, ושם אורנה ביימה אותנו לצילום אומנותי בו כל הצוות התיישב על כמה עשרות כיסאות אבן הנמצאים בכיכר. הנקודה הבאה היום: הקניון… לא יהיה זמן חופשי בעיר, בגלל מגבלות אבטחה שלא הצלחנו להתגבר עליהן, למרות מאמצים שנעשו ממש עד הרגע האחרון.</p>

<p>בדרך לקניון, האוטובוסים עוברים ליד המפעל של אוסקר שינדלר. הפעם זו כבר לא תפאורה, זה הדבר האמיתי. המפעל אומנם סגור ואנחנו לא יורדים בכלל מהאוטובוס, אבל בהקשר בו כולנו נמצאים פה, גם אם לא ראינו את הסרט אתמול באוטובוס, יש משמעות מיוחדת למעמד.</p>

<p>אנחנו מגיעים לקניון בחמש. יש לנו שעה וחצי להסתובב. ההנחיות ברורות: לא יוצאים מהקניון, אם יש אירוע בטחוני פורצים ישר בצעקות, ונא להשתדל שלא להסתובב בקבוצות קטנות מ-3 אנשים (למרות שלפי דעתי כבר בזמן התדריך היה ברור לניר, המאבטח שתדרך אותנו, שבהנחייה הזו כנראה שלא נעמוד). כמובן שבשש וחצי מגיעים שלושה וחצי אנשים, ועוברת עוד רבע שעה, בערך, עד שכולם מתאגדים יחד וחוזרים לאוטובוסים. האוטובוסים חונים בכיכר גרונוולד, על-שם הקרב היחיד בהיסטוריה בו הפולנים ניצחו את הגרמנים (וגם זה רק בגלל שהיו חלק מקואליציה קטנה)…</p>

<p>אנחנו מגיעים למלון בשבע ורבע, ויש לנו רבע שעה חופשית עד להרצאה הבאה: בשבע וחצי בערב אנחנו שומעים הרצאה של פאולינה טישילבסקה, חסידת אומות עולם מפולין. היא מדברת פולנית ומתורגמנית מעבירה את זה לאנגלית. משפחתה, שחיה רחוק ממרכז העיר, הסתירה 17 יהודים בבונקר שהיה בביתם. למזלם, אף אחד בסביבתם לא ידע על זה וממילא הם היו רחוק ממרכז העיר, אז הגרמנים לא באמת הגיעו לאיזור יותר מדי.</p>

<p>אחרי ההרצאה, אנחנו עוברים לשיחה הצוותית:</p>

<p>יורם מבקש מכולם לחשוב על מה היו הציפיות שלהם מהמסע, כמו שהגדרנו אותן בימי ההכנה, אל מול מה שהיה עד עכשיו.</p>

<p>אנשים מדברים על היהדות כאמצעי לתיירות בידי המקומיים, על סוגיית המדים והקניון, על הבנייה הנכונה של המסע בהיבטי העומס החושי וחלוקה לשתי פסגות (מאיידנק ואושוויץ), על הרעיון הטוב של קריאת מכתבים שנכתבו ע”י בני המשפחה, על הסיפורים האישיים של אנשים שהתאימו מאד לסיור. עולה שאלה כמה מוצדק הוא אות חסידות אומות העולם ועד המשלחת מספר את הסיפור של אישתו, שניצלה בידי משפחה פולנית. אחד מחברי הצוות מספר את הסיפור של משפחתו, שברחה מפולין מזרחה. אילן שואל את עד המשלחת את שאלת המסע שלנו: האם לולא היטלר כל זה לא היה קורה? תשובתו היא חד-משמעית: לולא היטלר כל זה לא היה קורה.</p>

  </div><a class="u-url" href="/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%95.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
