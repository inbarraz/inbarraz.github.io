<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>מסע לפולין - פרק ה’: מיידאנק ולובלין | Mostly Armless</title>
<meta name="generator" content="Jekyll v4.1.1" />
<meta property="og:title" content="מסע לפולין - פרק ה’: מיידאנק ולובלין" />
<meta property="og:locale" content="en_US" />
<meta name="description" content="פרק ה’: מיידאנק ולובלין - 8/4/2008" />
<meta property="og:description" content="פרק ה’: מיידאנק ולובלין - 8/4/2008" />
<link rel="canonical" href="http://localhost:4000/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%94.html" />
<meta property="og:url" content="http://localhost:4000/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%94.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2010-10-23T13:19:00+02:00" />
<script type="application/ld+json">
{"headline":"מסע לפולין - פרק ה’: מיידאנק ולובלין","dateModified":"2010-10-23T13:19:00+02:00","datePublished":"2010-10-23T13:19:00+02:00","mainEntityOfPage":{"@type":"WebPage","@id":"http://localhost:4000/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%94.html"},"description":"פרק ה’: מיידאנק ולובלין - 8/4/2008","@type":"BlogPosting","url":"http://localhost:4000/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%94.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">מסע לפולין - פרק ה&#39;: מיידאנק ולובלין</h1>
    <p class="post-meta">
      <time class="dt-published" datetime="2010-10-23T13:19:00+02:00" itemprop="datePublished">Oct 23, 2010
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#poland">poland</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p><ins>פרק ה’: מיידאנק ולובלין - 8/4/2008</ins></p>

<p>היום אנחנו עוזבים את המלון, אז כשאנחנו יורדים לארוחת הבוקר אנחנו יורדים כבר עם המזוודות. מערום תיקים ענקי נבנה לו ליד חדר האוכל, ובטיול הזה כל דבר מקבל אסוציאציה חדשה ושונה. היינו אמורים לעלות על האוטובוס בשבע, כמו בשאר הימים, אבל משום מה חל עיכוב ואנחנו מחכים 45 דקות. אנחנו יוצאים לכיוון לובלין, שם נמצא מחנה מיידאנק, ושוב מחכה לנו נסיעה של 3 שעות. אנחנו מתחילים עם הסוף של “הבריחה מסוביבור” שנקטע באיבו אתמול, ולאחר שהסרט מסתיים אנחנו עוברים אל “התקוממות” - סרט על מרד גטו ורשה. זה היה סרט מרגש, והלחימה היהודית, כפי שהוצגה בסרט, מעוררת גאווה גדולה.</p>

<p>אנחנו מגיעים למיידאנק ברבע לאחת-עשרה. מיידאנק שונה. בניגוד לשאר המחנות, שמוקמו אי שם בקרחת יער, הרחק מעין רואה, מחנה מיידאנק נמצא על גבעה גדולה, כמה עשרות מטרים מקו הבתים האחרון של לובלין. אז נכון, אולי קו הבתים של היום הוא לא קו הבתים של לפני 60 שנה, אבל עדיין יש קו ראייה מהמחנה אל חלקים גדולים של העיר. מוריס מסביר שהמחנה הזה יוצא דופן כי הוא לא התחיל כמחנה השמדה, אלא כמכלול של מחנות ריכוז ועבודה, אליהם נשלחו מתנגדי משטר ופושעים פוליטיים, ולכן דווקא משום כך היה ערך מוסף להימצאות המחנה מול בתי העיר - למען יראו וייראו.</p>

<p>אנחנו עוברים עם האוטובוסים על-פני האנדרטה הגדולה שבכניסה וממשיכים פנימה. זמננו קצר, כי הצוות שלי (צוות 3) עורך היום את הטקס וצריך גם זמן התארגנות. העננות מלאה, קר מאד ויש רוח מקפיאת עצמות. כל מי שיש לו שכבת בגדים נוספת בתיק לובש אותה, והיום כולם, ללא יוצא מן הכלל, משתמשים במחמם הצוואר, כובע הגרב והכפפות.</p>

<p>על הצריף הראשון אליו אנחנו מגיעים תלוי שלט: “מקלחת וחיטוי”. בגרמנית, כמובן. רוב המחנה הושמד, ומבין המבנים שנשארו - חלק גדול משוחזר (לפחות חלקי העץ). ועדיין, המסר עובר במלואו. מוריס מתחיל לספר לנו על המחנה, על המספרים של האנשים, על האוכלוסיות שהיו שם. הוא מקריא לנו מתוך ספר שכתבה ניצולת המחנה שהגיעה לארץ. בנה, יעקב גלעד, כתב שיר אותו מבצע יהודה פוליקר - “אפר ואבק” - ומוריס משמיע לנו אותו. זה שיר שביום רגיל יכול לגרום לי לבכות, והיום כשאני שומע אותו מחוץ לתאי הגזים, ממש אחרי שיצאתי מהם, אני לא מצליח לעצור בעצמי.</p>

<p>אנחנו ממשיכים לעבור בין הצריפים, כשהעדות הכתובה מלווה אותנו. פתאום אני מבחין בקבוצה נוספת שלא ראינו עד עכשיו. תוי הפנים שלהם נראים אירופאים - הם לא אמריקאים וגם לא מהארץ. אני ניגש לאחד מהם ושואל אותו מאיפה הם. “מגרמניה. מברלין,” הוא עונה. אני מסתובב והולך. זה לא שאני מאשים אותו במשהו כי הוא לא אשם, ואני דווקא חושב שזה חשוב מאד שהם באים לפה. ינון, קצין מצוות אחר, יגיד לי אח”כ: “העם שהכי חשוב שיגיע לפה חוץ מהעם היהודי זה הם. הגרמנים.” אבל מה לעשות? לא בא לי טוב לראות אותם דווקא פה, דווקא עכשיו.</p>

<p>חלק מהצריפים משמשים היום כמוזיאון. אנחנו רואים דגם מוקטן של המחנה, סטטיסטיקות על האוכלוסיות שהגיעו לפה, פרטים על אופי החיים, פרטי לבוש של אסירים וחיילים, מיטות אותנטיות מהמחנה וגם צריף אחד מלא בנעליים. ואז, ממש לפני מוזוליאום האפר, אנחונו מגיעים למשרפה העיקרית של מיידאנק. כאן, אם לא היית מימיך במשרפה נאצית, הכל יתפוצץ לך בפנים. וכאילו שזה לא מספיק, בחדר ליד נמצאת מיטת אבן, עליה היו מבצעים נתיחות למטרת ביזה מהגופות. ואפילו אם הצלחת להתמודד גם עם זה, אתה מגלה שבחדר הבא נמצאת אמבטיה שהיתה שייכת לקצין האחראי ומימיה היו מחוממים בעשן הפליטה של המשרפות.</p>

<p>אנחנו חוזרים לאוטובוס כדי להתארגן לטקס. עושים חזרה אחרונה, ואז מתכנסת כל המשלחת למרגלות אנדרטת האפר. מזג האויר לא מספיק טוב, וצילום הלוויין שתוכנן להיום מבוטל. אולי באושוויץ תהיה הזדמנות נוספת. משפט מוזר, אני קורא אותו שוב אחרי שכתבתי אותו. אולי באושוויץ תהיה הזדמנות נוספת.</p>

<p>אחרי הטקס אנחנו חוזרים לאוטובוסים, לארוחת צהריים. אחרי האוכל, אנחנו עולים לאוטובוס ונוסעים לעיר. אנחנו עוצרים מול בית הקברות היהודי בלובלין, ונכנסים פנימה. בפנים, מוריס מספר לנו מור”קים על חסידות פולין ועל קברו של החוזה מלובלין. מי שרוצה, מוזמן להשאיר פתק באוהל הקבורה. אנחנו מסיימים את הביקור בבית הקברות ונוסעים אל מבנה גדול ומפואר: ישיבת חכמי לובלין. בפנים, אנחנו שומעים הרצאה על הרב מאיר שפירא, שהקים את הישיבה בעמל רב מכספי תרומות שאסף בעצמו ברחבי תבל. אחרי המרצה, עולה רב המסע ומספר לנו על הדף היומי - אחת מיוזמות הרב, אשר התפשטה בעולם בקרב כל הזרמים שביהדות. כולם מקשיבים, כולל כמה אברכים צעירים שהיו במקרה בישיבה באותו הזמן. כשהרב מסיים, הוא מזמין את כולם לשיר איתו שיר, וברגע שהוא מתחיל, אותם חסידים שישבו בסבלנות בקרבנו והקשיבו להרצאות מתחילים לשיר בקול גדול. תוך שניות, הם קמים ומתחילים לרקוד במרכז החדר. תוך שניות נוספות מתחילים להצטרף אליהם חברי משלחת. ואחרי דקה, מרכז החדר מכיל שני מעגלי ענק, כמעט מאה איש, שרוקדים ושרים. ושיר אחד נגמר, ושיר אחר מתחיל. כל העולם כולו גשר צר מאד, ודוד מלך ישראל חי וקיים, ועוד כמה שאני אפילו לא מכיר. כולם מרותקים למחזה ומי שלא רוקד, מצלם. ומי שלא מצלם, עומד בצד ומשקיף. ואז, כאקורד סיום, כולם פוצחים בשירה אדירה של התקווה, שמרעידה את הקירות.</p>

<p>כשמסתיימת החגיגה, אנחנו מתפזרים בין החדרים שבמבנה הישיבה לשיחות צוותיות.</p>

<p>יורם שולח שאלה לחלל: היהדות לא באמת אימצה את שואת יהודי אירופה כאירוע דתי, כדוגמת חורבן בתי המקדש. אין לה יום אבל וצום. יורם מרגיש שהשואה כמוה כחורבן בית שלישי. אנחנו מסתובבים כבר שלושה ימים, מבינים את גודל הזוועה, את ההיקף שלה, והיום הזה אפילו מוכר בהחלטת ממשלה.</p>

<p><strong>[???]</strong>: לא חשבתי על זה אף פעם עד שיורם דיבר על זה. מה שקרה לביהמ”ק היה טכניקה מקובלת של כיבוש, שהיתה נהוגה בימים ההם, ופה היהדות היא משהו הרבה יותר גורף ויותר קיצוני, כי השיוך לקבוצה היה על סמך בסיס הרבה יותר רופף. את הגרמנים לא עניינה הדת, עניין אותם העם היהודי, ואולי בגלל שהדת עצמה היתה מוטיב מינורי יותר ברדיפה, היא לא מכירה באירוע הזה.</p>

<p><strong>יגאל</strong>: המדינה טעתה כי קבעה את התאריך באופן חילוני. אם היה בעשרה בטבת, למשל, היה מתקשר באופן הדוק יותר. באופן אישי הוא מרגיש שהיהדות של היום מרגישה פחות ראוייה לחדש ולקבוע דברים חדשים בהשוואה לדת הקיימת.</p>

<p><strong>רב המשלחת</strong>: מבקש להעמיד דברים על דיוקם, כי חוסר הידיעה הוא מצער. יש יום אמירת הקדיש הכללי, החל בעשרה בטבת, והוא לא זכה לפרסום והוא לא מוכר בחברה הישראלית, אבל הרבנות הראשית קבעה שביום הזה ייאמר קדיש על כל מי שלא זכה שיאמר עליו קדיש וזה כולל את חללי השואה. גם כאן היו מלחמות יהודים בין הרבנות לבין המדינה. כשקבעו את התאריך היה ויכוח, כי אין תאריך שאפשר לומר עליו שהוא התאריך המקורי (בניגוד לחורבני הבית). אפשר לקרוא ליום הזה חורבן העם, וזה יהיה מדויק, אבל לקרוא לזה חורבן הבית השלישי זו טעות. המפעל שנקרא “מדינת ישראל” הוא הוא הבית השלישי. החורבן שהיה הוא חורבן הגלות. השואה החריבה וסיימה את הפרק שנקרא “גלות ישראל”. אין לומר שהמדינה קמה בגלל השואה, זו נסיבתיות, אבל 3 שנים לאחר השואה מוקם מחדש הבית השלישי. כשהויכוח התעורר על התאריך נתגלע גם ויכוח על אופי היום הזה. העולם הרבני לא התנגד לתאריך שהוצע בחודש ניסן, אבל ציין שלא ניתן לקבוע צום ותענית בחודש הזה, כי כל חודש ניסן מוקדש לחג הפסח. הרבנות הציעה שהיום יצויין ביום צום המוקדש לחורבן, כגון 10 בטבת או י”ז בתמוז. וכאן יש באמת את השאלה למה לא יכלו לקבוע יום צום חדש, והתשובה היא שלקבוע יום צום שמחייב את כל ישראל לא ניתן לעשות ללא סנהדרין.</p>

<p><strong>עומרי</strong>: זה לא נמצא לכולם בתודעה אבל אירועי פורים - טרום סיום גלות בית ראשון - האיום שחל על ישראל ע”י המן הוא שווה-ערך לאיום השואה, אלא שהביצוע לא יצא לפועל. היתה כוונה לעשות את זה. האירוע של השואה היה טריגר גדול מאד להקמת המדינה היהודית.</p>

<p><strong>מוריס</strong>: יש קבוצה לא קטנה של היסטוריונים שטוענת שהשואה דווקא עיכבה את תהליך העליה ובניית ארץ ישראל, וגם הפחיתה 6 מליון מהאזרחים שיכלו להיות פה. זאת, בניגוד לטענה שהשואה היתה בעצם טריגר להקמת המדינה.</p>

<p><strong>אילן</strong>: הדת העדיפה שלא להתעסק עם האירוע הזה יותר מדי. אולי כי לא היה לה הרבה מה להגיד, ואולי כי זו היתה בעצם מלחמה של גזעים ולא מלחמה של דתות.</p>

<p><strong>[???]</strong>: אנשים גדולים ממני התייחסו ואמרו את דברם. בהתייחס להיום - רוצה לדבר על הפולנים והאנטישמיות. היום ראינו את הקרבה של המחנה לעיר. קשה לעכל את רוע האדם, ועד כמה גדולה היא המעורבות של העובדים במחנה. היו מעט מאד גרמנים, אבל הרבה מאד אנשים אחרים. לא מצליח להבין, בתוך יהודי, על מה היתה השנאה הזו ולמה היא היתה כ”כ חזקה. קשה לעכל את הזוועה, את הרוע, ועד כמה אנחנו כבני אנוש, שכולם זהים, יכולים לעשות דברים כאלו.</p>

<p><strong>אייל</strong>: אם עד היום הייתי צריך להשתמש בדמיון כדי להבין מה היה, היום ראה וטעם הכל וכבר לא נשאר לדמיין כלום.</p>

<p><strong>עמית</strong>: רוצה לדבר על חוסר ידיעה ובורות. את השיר של יהודה פוליקר הכיר וזמזם פעמים רבות, אבל לשמוע אותו היום ולחבר את זה לאירועים זה משהו אחר לגמרי. אם היינו מקדישים יותר תשומת לב לדברים שעוברים לידינו בלי להרגיש, אז אולי העולם היה נראה אחרת.</p>

<p><strong>אורנה</strong>: אמרו לה שתחזור מהמסע אדם אחר. ובאמת, כבר בהיבט השירים היא מקבלת פרספקטיבה אחרת. כל שיר, כל דבר הכי קטן בחיים יקבל פרופורציה אחרת אחרי חמשת הימים שנעביר פה.</p>

<p><strong>אבי</strong>: בהתייחס לאמירה של אייל “התקשורת קובעת את החדשות” ולאמירה של אילן “מה שחשוב לוודא הוא שזה לא יקרה שוב”: זה לא יקרה שוב בגלל הטכנולוגיה והתקשורת.</p>

<p><strong>משה</strong>: חושב על ההשוואה בינינו ליהודים מהתקופה ההיא. עמדנו בטקס, היתה רוח והיה קר ומישהו שאל אותו למה הוא לא הביא כפפות. ואחרי הטקס חזרנו לאוטובוס וכולם התנפלו על הסנדביצ’ים.</p>

<p><strong>שמעון</strong>: שומע את כל מה שנאמר. הוא בעצמו דור שני לניצולי שואה, גם ההורים והסבים הם ניצולים. לפני שנה אחותו היתה באותו מסלול עם בתה בת השמונה עשרה, והבת כתבה לו מכתב, שהוא הקריא. היא רצתה להבין, ולא הצליחה.</p>

<p>אחרי השיחה אנחו עולים לאוטובוסים ונוסעים לארוחת הערב. צפויה לנו נסיעה של 5 שעות עד המלון הלילה, אז ארוחת הערב תהיה לפני הנסיעה. באופן מוזר, ארוחת הערב מתקיימת באולם ששייך למשטרת הקזינו המקומית. אל דאגה, לא קרה כלום מעבר לארוחת ערב. עם סיום הארוחה אנחנו עולים על האוטובוסים. נסיעה ארוכה לפנינו, והיא מתחילה עם “רשימת שינדלר”. בהתחשב בעובדה שאנחנו צפויים להגיע למלון באחת וחצי, אני בספק שרבים ישרדו את הסרט, וודאי שאחרי ארוחה דשנה. אני יודע שאני נרדמתי אחרי 10 דקות, בערך.</p>

  </div><a class="u-url" href="/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%94.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
