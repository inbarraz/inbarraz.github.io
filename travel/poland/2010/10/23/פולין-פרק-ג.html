<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>מסע לפולין - פרק ג’: היום הראשון: וורשה | Mostly Armless</title>
<meta name="generator" content="Jekyll v4.1.1" />
<meta property="og:title" content="מסע לפולין - פרק ג’: היום הראשון: וורשה" />
<meta property="og:locale" content="en_US" />
<meta name="description" content="פרק ג’: היום הראשון: וורשה - 6/4/2008" />
<meta property="og:description" content="פרק ג’: היום הראשון: וורשה - 6/4/2008" />
<link rel="canonical" href="http://localhost:4000/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%92.html" />
<meta property="og:url" content="http://localhost:4000/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%92.html" />
<meta property="og:site_name" content="Mostly Armless" />
<meta property="og:type" content="article" />
<meta property="article:published_time" content="2010-10-23T13:18:58+02:00" />
<script type="application/ld+json">
{"headline":"מסע לפולין - פרק ג’: היום הראשון: וורשה","dateModified":"2010-10-23T13:18:58+02:00","datePublished":"2010-10-23T13:18:58+02:00","mainEntityOfPage":{"@type":"WebPage","@id":"http://localhost:4000/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%92.html"},"description":"פרק ג’: היום הראשון: וורשה - 6/4/2008","@type":"BlogPosting","url":"http://localhost:4000/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%92.html","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Mostly Armless" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Mostly Armless</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/2020-07-16-welcome-to-jekyll.html">Welcome to Jekyll!</a><a class="page-link" href="/about/">About</a><a class="page-link" href="/categories/">Categories</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header" dir="rtl">
    <h1 class="post-title p-name" itemprop="name headline">מסע לפולין - פרק ג&#39;: היום הראשון: וורשה</h1>
    <p class="post-meta">
      <time class="dt-published" datetime="2010-10-23T13:18:58+02:00" itemprop="datePublished">Oct 23, 2010
      </time></p>
  </header>

  <div class="post-categories" dir="rtl">
    קטגוריות:
    
    
    <a href="/categories/#travel">travel</a>
    &nbsp;
    
    <a href="/categories/#poland">poland</a>
    
    
    <p>
  </div>

  <div class="post-content e-content" itemprop="articleBody" dir="rtl">
    <p><ins>פרק ג’: היום הראשון: וורשה - 6/4/2008</ins></p>

<p>עולים על האוטובוסים, וכמו בכל פעילות צבאית שמכבדת את עצמה, אנחנו מקבלים מספרי ברזל. אחרי נסיעה קצרה אנחנו כבר ברחובות וורשה. אנחנו מגיעים ב-10:15 לתחנה הראשונה שלנו במסע הזה - בית הקברות היהודי של ורשה והיחיד שנשאר על אדמת פולין. זהו בית הקברות השני בגודלו באירופה, שני רק לזה של לודז’, אך הוא הגדול ביותר מבחינת כמות הקברים שנמצאים בו. גודל בלתי נתפש של 38 דונם, המכילים 250,000 קברים. פשוט עצום. אני שואל את עצמי איפה זה עומד בהשוואה לבית הקברות בחולון… יש בו קברים הנושאים שמות מוכרים, כמו זמנהוף ואדם צ’רניאקוב, יש בו קברים מלפני מאתיים שנה, של גדולי הקהילה היהודית בוורשה, ויש בו גם קברי אחים גדולים, מהתקופה של הגטו, כי כמות המתים היתה כל כך גדולה עד כדי כך שהאנשים פשוט לא יכלו להרשות לעצמם לקבור כל אדם קבורת יחיד.</p>

<p>בבית הקברות אנחנו מתוודעים לראשונה לקור המקומי. כנראה שלא סתם קיבלנו בתיק המשלחת כובע צמר, מחמם צוואר, מטריה ושקיות חימום. עננות מלאה, אין זכר לשמש ומדי פעם הרסס באויר הופך לטפטוף. בית הקברות, כמו גם העיר (כמו שנגלה מאוחר יותר) מלאה קבוצות של צעירים יהודים העוברים מסלול דומה לשלנו. אני עובר על פני אחת מהם בשבילי בית הקברות, ואז המדריך שלהם, דובר אנגלית, קולט פתאום את קבוצת החיילים העוברים על פניו. “אני רוצה שתשימו לב למשהו רגע,” הוא אומר. “בית קברות יהודי, כאן בפולין, והנה אנחנו רואים קצינים מצבא ההגנה לישראל. מה זה מסמל בעיניכם?” הוא שואל. “Never Again,” עונה אחד הילדים כשאני מתרחק. שעתיים בפולין וכבר העיניים שלי לחות.</p>

<p>אחרי סיבוב של שעתיים, בערך, אנחנו חוזרים לאוטובוס (כמובן, לא לפני קבלת אישור מכח האבטחה…). באוטובוס מחכה לנו ארוחת הצהריים שמורכבת, בדיוק כמו שהובטח לנו כבר בארץ, מסנדביצ’ים תוצרת הארץ, כמה תפוחים ופחיות שתיה.</p>

<p>סנדביץ’ הטונה מפתיע לחיוב. רק אח”כ אני אגלה שאלו אותם הסנדביצ’ים שהיו בטיסה (אני, כזכור, ישנתי).</p>

<p>ברבע לאחת אנחנו מגיעים לבית הכנסת היהודי האחרון שנשאר בוורשה, מתוך כמה מאות שהיו בתקופה שלפני המלחמה. שוקי, מפקד המשלחת, נושא דברים ואז עולה לדבר מרדכי רוזנווסר, עד המשלחת. כשעה לאחר מכן אנחנו יוצאים להסתובב בשכונה. חלק מהבניינים מימי הגטו עדיין עומדים, והניגוד בינם לבין המבנים החדשים שמקיפים אותם הוא אדיר. אנחנו נכנסים לתוך החצר הפנימית של אחד מהבניינים. בכל בניין כזה, שעשוי היה להימצא, באותה מידה, בשכונה תל-אביבית ממוצעת, גרו בשיא ימי הדוחק כ-1000 איש - מספר בלתי נתפש! עוד הליכה קצרה ואנחנו עומדים מול חלק שהשתמר מהחומה המקורית של הגטו. גם הוא, כמו רוב המצבות והאנדרטאות, צמוד למבנה חדש ומודרני יותר.</p>

<p>בארבע אנחנו עומדים באומשלג-פלאץ - כיכר המשלוחים. כאן רוכזו כל היהודים שנשלחו בטרנספורטים. תמונה אותנטית שמוריס, המדריך שלנו, מוציא מראה לנו שכל הבניינים שבתמונה עדיין עומדים. רק חומת הגטו חסרה. מהכיכר אנחנו יוצאים להליכה במסלול הגבורה - מסלול הליכה בשטח שהיה פעם הגטו, ובו אבני הנצחה ואנדרטאות לאנשי מפתח במרד. הבונקר בו נוהל המרד, ברחוב מילה 18, מכוסה כולו בצמחייה היום, ואנדרטה למראשותיו.</p>

<p>מסלול הגבורה מסתיים באנדרטה של רפפורט, שפיסל את אותו הפסל גם ביד ושם. כאן אנחנו עורכים את הטקס הראשון מבין כמה שייערכו במהלך המסע. צוות 1, המורכב ברובו מחניכי קורס מ”פ של משטרה צבאית, מעביר את הטקס. אנחנו עומדים ב-ח’ צבאית, בשלשות, ברחבה הגדולה שלפני האנדרטה. המסדר יעבור לדום, המסדר יעבור לנוח, הדלקת משואה, ופתאום ממערכת הכריזה בוקעים פרק תהילים, ותפילת קדיש, וחצוצרה. פולנים שעוברים במקום לא יודעים איך לאכול אותנו. עוצרים ומצלמים. ואז אנחנו שרים את התקווה. בהצדעה, כמובן. וכל זה מהדהד ברחבה שגודלה כגודל מגרש כדורגל.</p>

<p>אנחנו נוסעים למלון ומתפזרים לחדרים, לקראת ארוחת הערב. אחרי הארוחה יהיה ערב המוקדש למשפחות השכולות ולאחריו תהיינה שיחות צוותיות. ארוחת הערב תופסת אותנו לא מוכנים. אנחנו מתיישבים ליד שולחנות מלאים כלים חד-פעמיים. לכל אחד קערה, צלחת, כוס וסכום. ושקית מרק אינסטנט. קערת ירקות חתוכים מונחת על כל שולחן. וחוץ מזה - כלום. אנחנו לא בטוחים אם עבדו עלינו, או אם יש איזה משהו שפיספסנו. בלית ברירה, אנחנו מתחילים עם המרק ועם הירקות. די מגעיל, אני חייב לומר. רק אחרי שאנחנו משלימים עם רוע הגזירה מתחילות להגיע חמגשיות. יש אורז, בשר וכל מיני תוספות. מצב הרוח טיפה משתפר, אבל אוכלי הטריפה שבינינו מקטרים על ההשלכות של משלחת צבאית ואוכל כשר.</p>

<p>“התשמע קולי” - ערב שכול וזיכרון, המוקדש למשפחות השכולות שהצטרפו אלינו למסע. הכותרת של המסע, כמו שהגדיר אותה שוקי, מפקד המשלחת, היא “זכירה באמצעות עשייה”, ובערב הזה אנחנו זוכרים גם את קורבנות השואה וגם את חללי מערכת הבטחון. אחד המילואימניקים שבמשלחת הביא איתו אקורדיון, והערב נפתח בשירת “התשמע קולי” לצלילי האקורדיון, מיד אחרי דברי הפתיחה של שוקי. רוב הנוכחים מצטרפים לשירה, וכך אנחנו עוברים בין שמות חללים לשירים המוקדשים להם, כאשר עבור כל שם עולה נציג המשפחה השכולה, שהצטרף למסע, להדליק נר זיכרון.</p>

<p>רב”ט נועם רוזנבאום, ז”ל.<br />
רב”ט רותם וינברגר, ז”ל.<br />
סמל קרן יעקבי, ז”ל.<br />
טוראי משה מילקובסקי, ז”ל.<br />
פקד גיא שריג, ז”ל.<br />
רס”ל גיל רוזנטל, ז”ל.<br />
רס”מ איליה שצוב, ז”ל.<br />
רנ”ג ישראל לוין, ז”ל.<br />
סמ”ר ברק בנימין עוזרי, ז”ל.<br />
סרן ד”ר צביקה רוזנווסר, ז”ל.<br /></p>

<p>אחרי הטקס, אנחנו עוברים לשיחות צוותיות. למרות שהטקס התארך מעבר למצופה, יורם המפק”צ מפתיע ואומר שהוא לא מתכוון לחרוג משעת הגג שהוגדרה ליום הזה - 22:30. זה משאיר לנו קצת פחות מחצי שעה. השיחה נפתחת בסקירה שאני, המתעד הצוותי, מעביר על אירועי היום - איפה היינו ומה עשינו. כשאני מסיים, יורם מזמין אנשים להגיב, להעיר הערות ולהתבטא באופן כללי. לצערי, אני עדיין לא שולט בכל השמות (מה שיימשך, כפי הנראה, לאורך כל המסע), ולכן לא תמיד אדע להצמיד שם לדברים שנאמרו. אני לא אכתוב הכל, גם כי זה הרבה, גם כי לא תמיד הספקתי לעקוב וגם כי לא זה העיקר.</p>

<p><strong>רונן</strong>: ההגעה לנתב”ג על מדים היתה משהו גדול ומרשים, בעיקר כשבצד השני של האולם ניתן היה לראות את קבוצת המתפללים. העוברים והשבים לא ידעו איך להגיב וחלק אף צילמו. הסיבוב בבית העלמין היה מרשים, כי הוא פתח פתח לכל התקופה שלפני השואה. גודל בית העלמין והשמות המוכרים מעידים על החיים שהיו פה פעם.</p>

<p><strong>יורם</strong>: ההמחשה של הזוועה מתחילה לחלחל. עברנו הכנה לנסיעה, ובמהלך החיים אנחנו גם לומדים על השואה ומדברים עליה כל שנה (והגיל הממוצע במשלחת נושק לשלושים. מלמעלה.) אבל הסיור בוורשה יצר פער ביכולת ההמחשה. נדרש דמיון כדי להבין מה קרה פה, וקשה לי לדמיין זוועה. הטקס באנדרטת רפפורט היה הפגנת עוצמה - מיקרופונים והגברה באמצע וורשה. ערב ההנצחה לנופלים - אקורד סיום נוגע ללב. זה נושא שהעיסוק בו כואב כל פעם מחדש.</p>

<p><strong>אילן</strong>: יש פער בין התמונה שהצטיירה על השילוב העמוק בין התרבות היהודית לתרבות הפולנית לבין העובדה שלא נשאר שום דבר שימחיש את הדברים שקרו פה.</p>

<p><strong>נדב</strong>: סימון הגטו באבנים היה חסר. אין הרבה שאריות וסימנים היום. התרגשתי כשראיתי אנשים יוצאים למרפסות להסתכל עלינו ולצלם אותנו.</p>

<p><strong>מוריס</strong>: צריך לזכור שפולין היא דמוקרטיה צעירה, בסה”כ משנת 1990, והיא עדיין מגיבה לכל האירועים. האומה הפולנית עוסקת בנושא הזה באומץ.</p>

<p><strong>אורן</strong>: ניסיתי לחוש בעצמי את הקור, ממש התעכבתי בלבישת המעיל, כדי לנסות ולהתחבר לדברי העד ששמענו ביד ושם. איך הגיבורים שרדו כך בדצמבר?</p>

<p><strong>יורם</strong>: האם התקדמנו לכיוון מענה על השאלה הגדולה שלנו (האם ללא היטלר כל זה היה קורה)? כנראה שלא.</p>

<p><strong>[???]</strong>: טוב שהתחלנו בוורשה. זו אדמה מקוללת ולוקח זמן לעכל. הפולנים היו חמדנים ונשארו חמדנים, וכנראה שזה מה שמאפשר לנו לקיים את המסע הזה.</p>

<p><strong>[???]</strong>: לא מובן מאליו שעורכים טקס צבאי על מדים באמצע וורשה. צריך לתת הערכה לצד השני שמוכן לסבול את זה באופן סיסטמטי 20 פעם בשנה. האנשים והסיפורים חשובים יותר מאשר המימד הפיזי. מספיקה תמונה של מרפסת עם סיפור שלם מאחוריה.</p>

<p><strong>אבי</strong>: היום היתה ההמחשה של הדברים ששמענו עליהם - ההשפעה הגדולה של הציבור היהודי על וורשה וגם גודלו של האסון לעם ישראל - כל האנשים שהיו יכולים להגיע לארץ ישראל…</p>

<p>השיחה מסתיימת ואנחנו מתפזרים לחדרים. קובי, חבר שלי שנמצא בוורשה לרגל עבודה, בא לבקר. מסתבר שדוד שלו הוא מדריך של אחת מקבוצות הנערים שישנות איתנו במלון, והוא מצטרף אליהם מחר לטרבלינקה. מי יודע, אולי ניפגש שם…</p>


  </div><a class="u-url" href="/travel/poland/2010/10/23/%D7%A4%D7%95%D7%9C%D7%99%D7%9F-%D7%A4%D7%A8%D7%A7-%D7%92.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Mostly Armless</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Mostly Armless</li><li><a class="u-email" href="mailto:inbar.raz@gmail.com">inbar.raz@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/inbarraz"><svg class="svg-icon"><use xlink:href="/assets/minima-social-icons.svg#github"></use></svg> <span class="username">inbarraz</span></a></li><li><a href="https://www.twitter.com/inbarraz"><svg class="svg-icon"><use xlink:href="/assets/minima-social-icons.svg#twitter"></use></svg> <span class="username">inbarraz</span></a></li></ul>
</div>

      <div class="footer-col footer-col-3">
        <p>Welcome to my blog! This started out as a travel blog in Hebrew, but from time to time I&#39;ll be posting other things here as well.</p>
      </div>
    </div>

  </div>

</footer>
</body>

</html>
